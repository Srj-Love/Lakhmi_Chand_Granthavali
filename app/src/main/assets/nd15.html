<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b> वार्ता:- राजा नल से दमयन्ती पूछती है कि तुम कौन हो? और यहां पर कैसे आये हो? तब राजा नल क्या कहते है।</b><br><br>

    देवताओं ने तुझको चाहया, नल मेरा नाम दूत बण आया,<br>
    उनका एक संदेशा ल्याया, उनमैं तै वरिये ।। टेक ।।<br><br>

    उनकी आज्ञा में रहण आला, तन पै पड़ै उसी सहण आला,<br>
    झूठ कहण आला पाजी सै, उल्टा दोजख का साझी सै,<br>
    जिसका तूं रूप देख राजी सै, उस मै चित धरिये ।।1।।<br><br>

    उनका दूत समझ चाहे पायक, वैं हम तुमनै दर्शन दायक,<br>
    तू लायक अकलमन्द स्याणी, वरूण-इन्द्र यम-अग्नि की बाणी,<br>
    चाहे जुणसे की बण पटराणी, उमंग मै भरिये ।।2।।<br><br>

    म्हारे मैं तैं वरले उननै न्यूं कहया, म्हारा-तेरा कुछ पर्दा भी ना रहया,<br>
    उनकी दया तै तेरे दर्शन पाग्या, रोक्या नही अचम्भा छाग्या,<br>
    न्यूं मत सोचै कौण कड़े तै आग्या, कती मतन्या डरिये ।।3।।<br><br>

    मनै उनका करणा था योहे काम, देवता असली स्वर्ग का धाम,<br>
    लख्मीचन्द राम गुण गावै, समय लिकड़ज्या हाथ नही आवै,<br>
    इब तेरे मन मै जैसी आवै, वैसी-ऐ करीये ।।4।।<br><br>



</font>
</body>








</html>