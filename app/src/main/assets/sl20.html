<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- कहानी नै मोड़ लिया किसी सर्वमान्य बात पर राजा बड़ी लड़की बीना से नाराज हो जाता है। अपने सिपाहियों को कहता है कि बीना के लिए सबसे गरीब भिखारी किस्म का कोई लड़का तलाश कर लाओ। राजा बीना के भाग और सतित्व की परीक्षा करना चाहता था। राजा के कर्मचारी गरीब लकड़हारे को पकड़ लाते हैं। वह लड़का सिपाहियों को क्या कहने लगा।</b><br><br>

मै दुखिया फिरूं सूं कंगाल, मेरे तै के मतलब थारा,<br>
पकड़कै कित ले जाओगे ।।टेक।।<br><br>

एक सेठ पै ले लिए दाम करारे, एक नुक्ते पै आए कर लिए सारे,<br>
कुत्ता बणजारे की ढाल, बांच कै परवाना सारा,<br>
मार कै फेर पछताओगे।।1।।<br><br>
मारो तो ज्यान मारियो उसकी, जड़ै माया दबरी हो कंजूस की,<br>
जिसकी पूंजी तै कई साल, बांट कै धन भाईचारा,<br>
उमर भर बैठे खाओगे।।2।।<br><br>

वरूण पै तै सुत उधारा लिया, ना मौके पै उल्टा दिया,<br>
किया हरीचन्द नै जबर कमाल, मारणा ब्राह्मण सुत धारया,<br>
उसी के मेरी बली चढ़ाओगे।।3।।<br><br>

लखमीचन्द यो स्वाद जीभ का, बोल मेरा आवैगा याद इब का,<br>
बख्श दयो करकै गरीब का ख्याल, दुखी मैं तैं दुनियां तै न्यारा,<br>
मारकै के फल पाओगे।।4।।<br><br>



</body>








</html>