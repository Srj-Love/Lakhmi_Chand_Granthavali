<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- चापसिंह कहता है कि रजपूतों की पगड़ी उतार ली। इस प्रकार चापसिंह क्रोध मे भरकर क्या कहता है।</b><br><br>


    पगड़ी थी रजपूत की, तनै तार बगादी गाल मै ।। टेक ।।<br><br>

    राही चलणी ना ठीक कुरी थी, सदा म्ह के गलै छूरी थी,<br>
    कदे धाक बूरी गजपूत की, आज लिया लाद ऊंट की ढाल मै ।।1।।<br><br>

    तूं निरभाग पेट की काळी, मनै तै इबै देखी-भाळी,<br>
    डाळी समझूं था चन्दन मजबूत की, तूं रही जाम लीलबड़ी जाल मै ।।2।।<br><br>

    डरूं सूं सत टुटण के भय से, ना तै सिर काट उडादूं एैसे,<br>
    जैसे शिवजी नै मेर तज पूत की, गणेश का सिर काट उडा दिया बाल मै ।।3।।<br><br>

    लख्मीचन्द कोड मचा दिया फैल, डोब दिया रजपूतां का छैल,<br>
    जैसे नूणांदे गैल सज पूत की, कत्ल करावै थी दया कहां चण्डाल मै ।।4।।<br><br>



</font>
</body>








</html>