<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">

<b>वार्ता:— राणी नूणादे राजा को क्या कहती है।</b><br><br>

म्हारा-तेरा ना बोलण का काम, मरूंगी मनै पड़ी रहाणदे नै ।। टेक ।।<br><br>

मनै तै भाग लिखा लिया हीणां, दीखै विष का प्याला पीणां,<br>
सजन मेरा जीणा कती हराम, मंगाकै मनै जहर खाणदे नै ।।1।।<br><br>

पिया मेरे जिये बिन सरज्यगा, मार मेरा सहज रोग मरज्यगा,<br>
चिरज्यागा बदन मुलायम, कटीली तेग ताणदे नै ।।2।।<br><br>

यो ना खोट छुपाया छिपणा, दीखै कोए घडी मैं खपणा,<br>
अपणा ले घरवासा थाम, कूए मैं पड़ण जाणदे नै ।।3।।<br><br>

मारै नै क्यों हटग्या परै, के मेरे जिए बिना ना सरै,<br>
करै गददी के न्याय तमाम, दूध-जल अलग छाणदे नै ।।4।।<br><br>

लखमीचन्द नै भली विचार ली, मैं बेटा-बेटा कहकै हार ली,<br>
तारली आबरो सरेआम, मनै कुएं मैं पड़न जाणदे नै ।।5।।<br><br>



</body>








</html>