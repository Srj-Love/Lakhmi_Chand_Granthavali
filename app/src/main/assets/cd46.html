<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- राजा मदनसैन ने चन्दकिरण से बहुत कुछ कहा पर
    वह नहीं मानी । राणी चन्दकिरण कहने लगी कि यह मेरी
    आखिरी बात है । इसके बाद मैं ज्यादा नहीं कहूंगी जैसे
    तुम्हारी मर्जी हो वैसे करना । मैं तो अब भी वापिस अपने
    घर जा सकती हूं अब चन्दकिरण राजा से क्या कहती है :-</b><br><br>

    ले चालै तै साथ मैं, फेर कहूं एक बार काटदे शीश राणी का  ।।टेक।<br><br>

    तनैं या लगती होगी प्यारी, पक्की बैरण होली म्हारी,<br>
    ले कै कटारी हाथ मैं,  टुकड़े करदे दो चार,<br>
    करकै ख्याल बाणी का  ।।1।<br><br>
    मेरा दुर्बल होग्याा बाणा, न्यूं छुटज्यागा पीणा खाणा,<br>

    मनै देगी उल्हाणा एक स्यात मैं,  ना जीवण दे भरतार,<br>
    उड़ै घर सै गिरकाणी का  ।।2।<br><br>

    बाजी हो सै तकदीरां की, सेधै मार बोल तीरां की,<br>
    बीरां की पंचायत में मेरी लेगी आबरो तार, रहै ढंग खींचा ताणी का ।।3।<br><br>

    लखमीचन्द रहणा हो दुख झेल, म्हारा इसका कदे मिलै ना मेल,<br>
    सेल लगैंगे गात मैं,  मुश्किल पड़णी पार, मनै डर कौडी खाणी का  ।।4।<br><br>


</font>
</body>








</html>