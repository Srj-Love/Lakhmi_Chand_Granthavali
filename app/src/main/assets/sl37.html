<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :- अब लकड़हारा बीना को क्या समझाता है।</b><br><br>

मत साथ चलै, दुख मैं हिरदा जलै,<br>
बण मै कुछ ना मिलै, हैरानी रहेगी,<br>
सुण सिंहणी की बच्ची, तू ना वायदे की कच्ची,<br>
तेरी बात ये सच्ची, जुबानी रहेगी ।।टेक।।<br><br>

मत दुख दे बसर को, मैं दबाता जिगर को,<br>
चली जा अपने घर को, आसानी रहेगी,<br>
अब तो तू भी सती, और हम भी जती,<br>
कभी किसी की कती, ना निशानी रहेगी।।1।।<br><br>
नित्य उठके सवेरे, मुख से साजन को टेरे,<br>
शरण में मेरे, तेरी जिन्दगानी रहेगी,<br>
मुझको ये है अन्देशा, बुरा कंगले का पेशा,<br>
तुझे आशा हमेशा, बिगानी रहेगी।।2।।<br><br>
बन म्य दुखड़ा सहै, किसके आगे कहै,<br>
कंगली रहै, और यह कहानी रहैगी,<br>
रात भर सारी, वन में गुजारी,<br>
ये व्याकुल तुम्हारी, रुहानी रहेगी।।3।।<br><br>

नीचे तू गिरज्या उछलके, बण में रो-रो बिलके,<br>
एक दिन मिट्टी म्य मिलके, जवानी रहेगी,<br>
वरना लखमीचन्द की तरह, हरगिज तू मत फिरै,<br>
रक्षक दाहिने तेरे, खुद भवानी रहेगी।।4।।<br><br>



</body>








</html>