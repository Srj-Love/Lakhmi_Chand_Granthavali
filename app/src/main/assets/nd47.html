<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता:- अब दमयन्ती अपने पति को ढूंढती-2 क्या कहती है।</b><br><br>

    इस बणखण्ड मैं दीखै सै मनै, दिन मै घोर अन्धेरा,<br>
    सारदूल जंगल के राजा, कितै पति मिल्या हो मेरा ।। टेक ।।<br><br>

    तेरे बिना ना मेरी दहशत भागै, पिया मेरे इस मौकै मत त्यागै,<br>
    मनै पिता के घर पै देवत्या आगै, पल्ला पकड़या तेरा,<br>
    जीवतै जी क्यूकर भूलूं, जब उनकै आगै टेरा ।।1।।<br><br>

    अपने मन मै तै मरकै चाली, ध्यान दरखतों पै धरकै चाली,<br>
    उपर नै मुहं करकै चाली, कुआ मिलो चाहे झेरा,<br>
    फिर हाथ जोड़ दरखतों से बोली, जै नल का हो कुछ बेरा ।।2।।<br><br>

    भूलकै दुनियां की गुरबत, पीगी विपत रूप का शरबत,<br>
    उंची चोटी आळे पर्वत, तेरा लम्बा चौड़ा घेरा,<br>
    तेरी धजा शिखर मै जड़ चोवे म्य, ऊंचा बहुत घनेरा ।।3।।<br><br>

    ईश्वर तेरी माया इसे रंग की, थारी रचना सै इसे ढंग की,<br>
    लख्मीचन्द गुरू मानसिंह की, शरण समझ कै लेरा,<br>
    थारी मेहर फिरी आज कौशिक वंश का, फेर उजलैगा डेरा ।।4।।<br><br>



</font>
</body>








</html>