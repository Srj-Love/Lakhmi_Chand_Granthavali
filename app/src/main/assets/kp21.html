<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता:-  द्रोपदी हाथ में बोतल लिए हुए कीचक के महल के
    सामने पहुंच जाती है । कीचक ने जब द्रोपदी को देखा तो
    खुशी की सीमा नहीं रही, वह बाहर खड़ी हुई द्रोपदी को
    अन्दर बुलाता है और क्या कहता है :-</b><br><br>



    बाहरणै खड़ी क्यूं, आज्या तेराए घर सै  ।। टेक।<br><br>


    बुरी हो सै तृष्णा दूती, आज हो लेगी जो रांड नपूती,<br>
    तेरी जूती और मेरा सिर सै  ।।1।<br><br>

    करै नै मीठी-मीठी बात, तनै क्यूं कर लिया ढीला गात,<br>
    तेरी घड़वा दूंगा नाथ भतेरा जर सै ।।2।<br><br>

    झांखा बन्द करले आले का, कून्दा कर बन्द पड़काले का,<br>
    किस साले का, आडै तनै डर सै ।।3।<br><br>

    खड़ी नै घणी देर तनै होली, तनै तबियत मेरी भी चरोली,<br>
    जै तू ना बोली, तै मेरी मर सै ।।4।<br><br>

    यो छन्द मानसिंह ज्ञानी का, लखमीचन्द उमर याणी का,<br>
    छन्द टेकण में भवानी का, सारा ए बर सै  ।।5।<br><br>





</font>
</body>








</html>