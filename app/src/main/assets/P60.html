<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :- राणी नूणादे पूर्णमल को क्या। कहती है ।</b><br><br>

बूढा बालम बीर सवासण जतन कोण्सा मैं करूं जले, <br>
तनै मेरी ओड का फिकर नहीं मैं तेरी खटक मैं मरुँ जले ।।टेक।।<br><br>

दे पाणी सर सब्ज बिना, बिन माली चमन पड़या सूका,<br>
लाचारी पर्वत तै भारी सबर का मार लिया मुक्का, <br>
जै घणी खुशामद का भूखा तेरे पांया मै ओढणा धरूं जले ।।1।<br><br>

बडे बडया नै इश्क  कमाया, तू कित सी रहगया बाकी ,<br>
बिन मांगे तनै चीज मलै, तेरी सरा सर नालाकी, <br>
सोजया सेज बिछया राखी, तेरै मुटठी चाकी भरू जले ।।2।<br><br>

मैं इश्क नशे मैं चूर हुई मनैं पीली दिखै सै धरती,<br>
भीतरले की बात बता दी तेरै एक भी ना जरती, <br>
रात दिनां तेरी सेवा करती तेरे आगै-2 फिरूं जले ।।3।<br><br>

लखमीचन्द डरै मतन्या तेरे ना की ल्यू ओट बुराई,<br>
बुढा पति सवासन ब्याता ना होती मन की चाही, <br>
छकमा लाफ रजाई करली फेर भी जाडे के मा मरूं जले ।।4।<br><br>




</body>








</html>