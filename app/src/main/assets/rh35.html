<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- राणी मदनावत ने राजा हरिशचन्द्र को पहचान लिया और वह हाथ जोड़कर क्या कहने लगी।</b><br><br>


साजन हो तनै नही पिछाणी, तेरे चिता बलै रोहताश की ।। टेक ।।<br><br>

पता ना कित किस्मत पड़कै सोगी, हौंणी सब तरिया तै होगी,<br>
मनै मुश्किल होगी यहां तक ल्याणी, तेरै बान्ध गाठड़ी नाश की   !!1!<br><br>

मै निरभाग कर्म हेठे की, तनै तै दया करी ना जेठे की,<br>
तनै बेटे की चहिये थी क्रिया कराणी, लेकै थोथी बाही बांस की ।।2।।<br><br>

कदे बोलै था कहकै हूर, तेरी पतिभर्ता मै ना जरूर,<br>
तनै चाहिये ना थी दूर बगाणी, करी रेह-रेह माटी लाश की ।।3।।<br><br>

लख्मीचन्द भाग लिऐ फुट, राम नै दिन धौली लई लूट,<br>
छोड़या ना घूंट भरण नै पाणी, तेरे शरबत भरे गिलास की ।।4।।<br><br>




</body>








</html>