<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब रांझा क्या  कहता है ।</b><br><br>

    सिंहणी नै लेग्या श्याल एक शेर फिर सै रोवता ।। टेक।<br><br>

    इब शेर हुआ सै गौर मैं,  लाल नै चाहे धरो अन्धेरे घोर में,<br>
    ना तजैगा रोशनी नै लाल, अक्खन मूर्ख, फिरै लकोवंता  ।।1।<br><br>

    इब शेर हुआ सै आश में, एक डिबिया थी मेरे पास में,<br>
    उसमैं तै कस्तुरी दई निकाल, रहग्यां शेर बणी, में सोवता ।।2।<br><br>

    अरै सिंहा नै खोगी मांसकी, छोरा नै खोगी आश्की,<br>
    जैसे लैला कै फिकर में बेहाल,<br>
    कोए दिन मजनूं फिरया डले ढोवता ।।3।<br><br>

    लखमीचंद कह कै इतने से सरग्या,  मेरा गात रंज तै भरग्या,<br>
    अक्खन करग्या कमाल, इब रांझा फिरै सै टोहवता  ।।4।<br><br>


</font>
</body>








</html>