<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब बान्दी की बात सुनकर बाबा बान्दी को क्या कहता है।</b><br><br>

    जा उस चन्दकिरण तैं कहदे, घूणां ना ठाए तै उठैगा  ।।टेक।<br><br>

    मैं बाबा सूं सादा भोला, और मैं घणां करूं ना रोला,<br>
    मेरे धोरै एक गजब का गोला, जो थारे महलां में फूटैगा ।।1।<br><br>

    जुणसी तनै चीज लागती हो प्यारी, वा ना सै दिल तै न्याोरी,<br>
    थारे महलां में केशर क्यारी, उसका बाबाजी रंग लूटैगा ।।2।<br><br>

    निशाना ठीक-ठीक ताकरया, ल्हको कै कोन्यां बात राख रहया,<br>
    थारे महलां मैं आम पाकरया, उसका प्रदेशी रस घूटैंगा  ।।3।<br><br>

    बात का देणा चाहिए अर्दा, थारे मैं ना सै इतणी श्रद्धा,<br>
    के पाटै धरती का पर्दा, के अम्बर नीचे नैं टूटैगा  ।।4।<br><br>

    विपता ले ली मोल सहम मैं, दुनियां कोन्यां रही रहम मैं ,<br>
    लखमीचन्द गावण के बहम में, चौकस मरकै पांडा छूटैगा ।।5।<br><br>


</font>
</body>








</html>