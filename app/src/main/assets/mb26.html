<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    मीराबाई ब्याह करवाले बान तेल में नहाया करिये,<br>
    पांच सात दिन ब्याह के रहज्यां हंस बनवाड़े खाया करिये ।।टेक।<br><br>

    हो कै सच्ची नार पति की, रहकै आज्ञाकार पति की,<br>
    बण ताबेदार पती की दिन और रात हंसाया करिए ।।1।<br><br>

    बरतिए सब धन मेवा करकै, पार लगाईये खेवा करकै,<br>
    सास नणद की सेवा करकै, सुती भी ना ठाया करिये ।।2।<br><br>

    आडै रह जमीं पै लेटी, तनै क्यूं रीत जगत की मेटी,<br>
    जण साजन घर बेटा-बेटी गोदी बीच खिलाया करिये ।।3।<br><br>

    कहे की ले मान अकल की खोई, ना माचज्यागी बिदगाई,<br>
    करकै पति की रोज रसोई, पंखा ढोल जिमाया करिये ।।4।<br><br>

    माईचन्द कहैं हंस खिलकै, इब तू जाइए सजन घर चलकै,<br>
    बीरां की टोली में मिलकै, गीत उमंग के गाया करिये ।।5।<br><br>


</font>
</body>








</html>