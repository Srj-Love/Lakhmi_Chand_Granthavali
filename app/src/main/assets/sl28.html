<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- संखियां क्याक कहती हैं।</b><br><br>
तेरे वर के लायक नहीं सैं हे! बेला, यें बुढे-ठेरे उमर पुरानी के दोनों ।।टेक।।<br><br>
रन्धीा हुई का के रान्धै गी, कैसे इश्क तीर साधैगी,<br>
तू किस तरिया बान्धैयगी, तेरे सिर के लायक नहीं सै हे! बेला,<br>
सेहरा पेची बेमिजानी के दोनों।।1।।<br><br>
तू ले नै म्हारे समझ इशारे, इनके ढंग दीखैं सै न्यारे-न्यारे,<br>
थारे, घर के लायक नहीं सै हे! बेला,<br>
किसे ऊत-रांड गिरकाणी के दोनों।।2।।<br><br>
तू बुरे कर्मां पै नीत धरै सै, यैं बुरे कर्मां तै नहीं डरैं सैं,<br>
यें लुच्चे बेईमान फिरें सै, तेरी सूरत इस नर के लायक नहीं सै हे! बेला,<br>
ये लागू चीज बिराणी के दोनूं।।3।।<br><br>

लखमीचन्द कर दूर अन्धेरे, लाहरे म्हारे बांगा म्य डेरे,<br>
तेरे, सफर के लायक नहीं सै हे! बेला,<br>
ये टुट्टे गाड्डे बिना ठिकाणी के दोनूं।।4।।<br><br>

<b>ठिकाणी= गाड़ी में पहिए और बैल के बीच की लकड़ी को
ठिकाणी (फड़) कहते हैं।</b><br><br>


</body>








</html>