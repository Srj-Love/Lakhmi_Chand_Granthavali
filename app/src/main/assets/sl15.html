<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब सिर पर लाकड़ियों का भरोटा उठाया और माधोपुर शहर की तरफ चलता-चलता क्या सोचता है।</b><br><br>
कौण सुणैगा मेरे जिकर नै, लाकड़ियां के फिकर नै ,<br>
की ढेरी, मेरी गेरी, विपत हर नै ।।टेक।।<br><br>

लाकड़ियां के ल्याये बिना, कमाए और खाए बिना,<br>
ना सरता, फिरता भरता, सहम पराए घर नैं।।1।।<br><br>

विपता की बुरी रोण सै, मेरै दुख की सुणनियां कौण सै,<br>
चला भाई, पाई राही, माधोपुर नै।।2।।<br><br>

मै भूखा प्यासा मर लिया, बांध-जूड़ सिर धर लिया,<br>
भरोटा, टोटा खोटा, झुकादे सर मैं।।3।।<br><br>

कहै लखमीचन्द छन्द धरण तै, इसी मजदूरी करण तै,<br>
हो सिद्ध काम, तमाम राम, ठाले मुझ दुखिया नर नै।।4।।<br><br>



</body>








</html>