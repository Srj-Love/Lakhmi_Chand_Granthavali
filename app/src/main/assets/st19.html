<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- सारी बात सुनकर सेठानी मंशा सेठ को क्या कहती है।</b><br><br>

    लड़का तै ना लेणा चाहिए, बदले मै दुख खेणा चहिए<br>
    मांगै सो दे देणा चहिए, पिया काम चलावण नै ।। टेक ।।<br><br>

    करदे दूर जिगर के धड़के, खोलकै भेद बतादूं जड़के,<br>
    इस लड़के तै के माया बरसैगी, दुनियां बेशर्मी दरशैगी,<br>
    बाहण दयावती तरसैगी, पिया पुत खिलावण नै ।।1।।<br><br>

    मै ना कहती बात घणी, रहज्या तेग धर्म की तणी,<br>
    थारी दुनिया में बणी साख रहैगी, बात कहण नै लाख रहैगी,<br>
    वाहे शर्म की आंख रहैगी, पिया फेर मिलावण नै ।।2।।<br><br>

    जै लड़कै नै ना लेग्या संग, इसमै के रहज्यागी आसंग,<br>
    पांसग मान धड़े होज्यांगे, फूलां की सेज छड़े होज्यांगे,<br>
    दुश्मन लोग खड़े होज्यांगे, पिया हाथ हिलावण नै ।।3।।<br><br>

    श्री लख्मीचन्द कर कार शर्म की, कदे खुलज्या ना गांठ भ्रम की,<br>
    धर्म की राह रली चाहिए सै, पुन की बेल फली चाहिए सै,<br>
    सत का मल्लाह बली चहिए सै, पिया पार लगावण नै।।4।।<br><br>


</font>
</body>








</html>