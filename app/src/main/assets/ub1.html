<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>ओम भजन बिन जिन्दगी व्यर्था गई,<br>
        ना रही ना रहै किसे की सदा ना रही  ।।टेक।<br><br></b>

    ओम ब्रह्म निराकार की मूरती,<br>
    रटे बिन ज्यान वासना मैं झुरती,<br>
    जिनकी सुरति भजन मैं वा फिदा ना रही ।।1।<br><br>

    राजा बैणूं अधर्म से नहीं हिले थे,<br>
    जिनके दुनियां मैं हुक्म पिले थे,<br>
    जिनके चक्र चलैं थे, वैं अदा ना रही  ।।2।<br><br>

    उथड़गी गढ़ कोठां की नीम,<br>
    काल कै ना लगते बैद्य हकीम<br>
    राजा भीम बली की बन्दे गदा ना रही  ।।3।<br><br>

    लखमीचन्द वेद का लेख, सृष्टि या ज्ञान से देख,<br>
    जिनकी लगी मेख में रेख, ब्रह्म से वैं जुदा ना रही  ।।4।<br><br>



</font>
</body>








</html>