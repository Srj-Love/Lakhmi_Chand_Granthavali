<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<p><b>वार्ता :—  राजा को चिन्ता थी ही और अब महाराणी भी अपनी बेटी को जवान देखकर अपने पति से कहने लगी ।</b><br><br>

    तनै सावित्री का भी कुछ ध्यान सै, हो सुण साजन मेरे,<br>
    या होरी सै ब्याहवण जोग ।। टेक ।।<br><br>

    मनै तै एक जणी थी जेठी, बात कहूं सू बणकै ढेठी,<br>
    तनै क्यूं रीत जगत की मेटी, जिसकै बेटी घरां जवान सै,<br>
    न्यू कहैं बडे-बडेरे, उडै माणस मरे के-सा शोग ।।1।।<br><br>

    बात मैं ना कहती बढ-चढकै, सजन तू डूब गया गुण पढकै,<br>
    जगत मैं कन्यादान तै बढकै, और नहीं कोए दान सै,<br>
    दे बेटी नै फेरे, ना तै हंसैंगे जगत के लोग ।।2।।<br><br>

    पी ले भक्ति रस का प्याला, रटले राम नाम की माला,<br>
    जुणसा धर्म गृहस्थी आला, जो समझै तो इन्सान सै,<br>
    ना तै पशु भतेरे रहे, सै आनन्दी भोग ।।3।।<br><br>

    सीखले गुरू मानसिंह तै बाणी, रह ना फेर बल-विद्या मैं हाणी,<br>
    न्यूं बतलावै थे राजा-राणी, जिसनै सच्चे- गुरू का ज्ञान सै,<br>
    हों दिल के दूर अन्धेरे, कटैं जन्म-जन्म के रोग ।।4।।<br><br>

</p>
</body>








</html>