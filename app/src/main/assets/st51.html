<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब धर्ममालकी के माता-पिता बहूत सारा धन देकर धर्ममालकी को चन्द्रगुप्त के साथ विदा कर देते है। धर्ममालकी को लेकर चन्द्रगुप्त जहाज को चलता कर देता है तो कवि क्या दर्शाता है।</b><br><br>

    ब्याहली बहू नै लेकै चल्या, चलता कर दिया जहाज,<br>
    झमा-झम होरी पाणी पै ।। टेक ।।<br><br>

    ब्याहली बहू की सुरती बर म्य, दोनूआं की लग्न लगी सही हर मै,<br>
    जैसे समुन्द्र मै चन्दा खिल्या, जब हूर मानती लाज,<br>
    रूप का था जोर सेठाणी पै।।1।।<br><br>

    दोनूं बतलावै थे कैसे, आपस मै नजर मिलै थी ऐसे,<br>
    जैसे अम्बर मै करकै कला, झगडते हो दो बाज,<br>
    तीसरी एक ज्यान बिराणी पै।।2।।<br><br>

    हूर का गोरा गोरा-गात, झौके तै लगै थे पवन के साथ,<br>
    कौण बात जो हो ना भला, जब ईश्वर सारै काज,<br>
    दया करो जोड़ी याणी पै।।3।।<br><br>

    लख्मीचन्द छोड सब फंड, मिलता कर्म करे का फल दंड,<br>
    सैकिण्ड-मिनट घड़ी घण्टा ढल्या, धन्य कारीगर घड़ी साज,<br>
    खर्च दी अकल कमाणी पै।।4।।<br><br>


</font>
</body>








</html>