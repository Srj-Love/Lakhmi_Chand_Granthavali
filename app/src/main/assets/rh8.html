<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


सिर कै ऊपर मटका ठा लिया, जल म्य गोता मार,<br>
भीड़ पड़ी में धोरा धरगी, फेरा की गुनहगार ।। टेक ।।<br><br>

सदा अधर्म तै घणां डरूं था, सब दुनियां के दुख हंरू था,<br>
कदे अवधपुरी में राज करूं था, बण सबका सरदार ।।1।।<br><br>

जोश ना रहा मेरी काया म्य, कदे चलैं थे छत्र की छाया म्य,<br>
तनै भंगी कै नौकर लाया म्य, तेरी माया हे! करतार ।।2।।<br><br>

मेरा तप तृष्णा नै लूटया, मेरा ऐश-आनंद सब छूटया,<br>
ठोकर लाग कै मटका फूटया, रोया जार-बेजार ।।3।।<br><br>

कदे ना कदे प्राण लिकड़ज्यागें मरकै, आगै होगा सही फैसला हर कै,<br>
लख्मीचन्द नै सेवा करकै, ये कली बणाली चार ।।4।।<br><br>

आज भारी दुखड़ा खे कै, तबियत शान्ति जल मै भे कै,<br>
गुरू मानसिंह की आज्ञा ले कै, मनै कली बणाली चार ।।5।।<br><br>





</body>








</html>