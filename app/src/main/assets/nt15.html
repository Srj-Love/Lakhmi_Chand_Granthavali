<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- फूलसिंह अब क्या कहता है ।</b><br><br>

    कर भरले, डर मरले, सिर धरले अपणे घर बार नैं । टेक।<br><br>

    कदे था घर कुन्बे तै बाध, आवैं लाड भतेरे याद,<br>
    इब मनैं आता नहीं स्वाद, लख चखले, चख भखले,<br>
    ढक रखले, तेल के आचार नै ।।1।<br><br>

    कदे मैं भगत कहाऊं था हर का,इब मिटता ना दर्द जिगर का,<br>
    रै मैं भी माणस सूं इस घर का, आण कै, नया फया ना,<br>
    दया ना,  कुछ कहा गया ना, खोटी तेरी नार नै  ।।2।<br><br>

    चलै ना काम कुटम्ब त्यागे तै,<br>
    रात और दिन जागे तै, सुण रै बीर मेरे आगे तै,<br>
    झट हटज्या, डट मिटज्या, लूट पिटज्याी,<br>
    तेरे कोसूं सूं परिवार नैं ।।3।<br><br>
    गुरु मानसिंह छंद गावै, लखमीचन्द शीश झुकावै,<br>
    वो घर बसणा ना चाहवै,  जड़ै सत पत ना, गत मत ना,<br>
    कथ मथ ना, छन्द के विचार नै ।।4।<br><br>



</font>
</body>








</html>