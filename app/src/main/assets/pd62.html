<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    सोवै थी अपणी मौज मैं, उडै जा पहुंचा रणबीर,<br>
    जड़ मैं बैठग्या जा कै  ।।टेक।<br><br>
    तन पै दारुण दुखड़ा भोग्याय, यो माशूक नींद मैं सोग्या,<br>
    घालण जोगा गोझ मैं, पका हुया अंजीर,<br>
    चाहे कोए देखल्योण खाकै ।।1।<br><br>

    मेरै गई लाग ईश्क की कर्द, क्यूकर करल्यूं सीना शर्द,<br>
    जैसे कोए मर्द बिचल रहा फौज मैं, लग्याू चलावण तीर,<br>
    लिकड़ज्या माणसां के मैं कै ।।2।<br><br>

    परी इन्द्र राजा के घर की, तसल्ली छैल छबीले नर की,<br>
    कुल पन्दरा सिर की बोझ में, सुध लहंगा सुधंया चीर,<br>
    चाहे कोए देख ल्यो ठा है ।।3।<br><br>

    लखमीचन्द छन्द नै गाया करता, सतगुरु नै शीश झुकाया करता,<br>
    के आया करता रोज मैं, आज ठा ल्याई तकदीर,<br>
    के सुख पाया ताल में नहा कै ।।4।<br><br>


</font>
</body>








</html>