<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- जब छन कहने का समय हूआ तो चन्द्रगुप्त कैसे छन सुनाता है।</b><br><br>

    छन पकिया छन पकिया, दोहा छन का,<br>
    चालता मेहमान बटेऊ, ढाई दिन का ।। टेक ।।<br><br>

    ब्याह म्हं सुथरा रंग ला दिया, यो सूत्या सारा शहर जगा दिया,<br>
    सिहणी के संग ब्याह दिया, शेर बन का।।1।।<br><br>

    छोरे का गोरा-गोरा गात, सखी बतलावण लगी साथ,<br>
    करै था मिठी-मिठी बात , ना था भुखां धन का।।2।।<br><br>

    फर्क ना लागै गोरे गातां मै, मजा आवै आपस की बातां मै,<br>
    दे दिया तेरे हाथां मै, संतरा नये सन का।।3।।<br><br>

    तुम बोलो सो बोल रसीली, तूम चालो सो चाल छबीली,<br>
    तेरे हाथां मै तेग कटीली, तूं लड़ईयां रण का।।4।।<br><br>

    बणगी आधे अंग की सांझी, राखिये मेरे प्रेम नै ताजी,<br>
    तेरी राजी मै मेरी राजी, नही सै काम विघन का।।5।।<br><br>

    पार होज्या हरि नाम रटे तैं, सत भक्ति पै डटे तैं,<br>
    पिछले पाप कटे तै, वा पार गई गणका।।6।।<br><br>

    यो छंद लखमीचन्द नै गाया, आज का दिन मुश्किल तै आया,<br>
    उन बीरां का भाग सवाया, जिन्हे मिलै बालम मन का।।7।।<br><br>







</font>
</body>








</html>