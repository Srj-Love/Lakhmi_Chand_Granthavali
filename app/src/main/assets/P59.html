<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :—  पूर्णमल अब चलता-चलता क्या कहता है।</b><br><br>

आवागमन रही लाग जगत मैं, रात मरया कोए दिन मरग्या,<br>
बाहर मरया कोए भीतर मरग्या, घरां मरया कोए बण मरग्या ।। टेक ।।<br><br>

एक सती बिन्ता कश्यप के घरां, होकै गरूड-अरूण मरगे,<br>
भिक्षुक जाण दिया ना खाली, करकै दान कर्ण मरगे,<br>
बहुत से राजा इस पृथ्वी पै, अपणा बान्ध परण मरगे,<br>
भक्त विभीषण कुम्भकर्ण, और लंका का रावण मरग्या,<br>
श्री रामचन्द मर्याद बान्धकै, बिना लड़ाई रण मरग्या ।।1।।<br><br>


ये  करोड यदुवंशी, आपस में कटकै मरगे,<br>
मेर-तेर ना रही कुटुम्ब की, आपस में जुटकै मरगे,<br>
कुछ भागे कुछ डूबे जल मैं, कुछ रण मे डटकै मरगे,<br>
दई रोंवती छोड़ गोपनी, खुद कृष्ण भगवान मरग्या,<br>
एक निती निपुण भक्त कृष्ण का, विदुर छोड़कै अन्न मरग्या ।।3।।<br><br>

अवधि ऊपर ब्रह्मा मरग्या, हंस छोड़कै ताल मरे,<br>
साठ हजार सघड़ के पुत्र, हांगा कर बे-काल मरे,<br>
कंस कुकर्मी मान्या कोन्या, उग्रसैन के लाल मरे,<br>
श्री कृष्ण तै बैर लगाकै, दन्तबक्र-शिशुपाल मरे,<br>
तीन कदम मैं धरती नापी, वो छलिया वामन मरग्या,<br>
कुछ दिन के म्य सुण लियो, लोगों लखमीचन्द ब्राहमण मरग्या ।।4।।<br><br>




</body>








</html>