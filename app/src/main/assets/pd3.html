<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  रणबीर याद करता है ।</b><br><br>

    सुण चन्द्रदत्त मेरे यार कितै सुणता हो तै बोलिए  ।।टेक।<br><br>
    ध्यान धरै नै परमेश्वर का, जैसे गोरी नै आसरा बेशर का,<br>
    तेरा भाई केसर का क्यार रै , बिना धणी चुगैंगे गोलिए  ।।1।<br><br>

    मत छेडै पाप घड़े नै, रै दुख के नाग लड़े नै,<br>
    बिछड़े नै होए दिन चार, अरै जाणै बरस हजार हो लिए ।।2।<br><br>

    दुख में कालजे दुखे, हम ना किसे बात नै चूके ,<br>
    लिए सौ-सौ रूक्केा मार, अरै झाड़ बोझड़े भी टोह लिए ।।3।<br><br>

    क्यों बोलण तै होग्याा बन्द, गल में घला विपत का फन्द,<br>
    लखमीचन्द बस माया कै संसार,<br>
    जिसनै ऋषि मुनि सिद्ध मोह लिए ।।4।<br><br>




</font>
</body>








</html>