<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- अब बाग का माली मदनावत से क्या कहता है।</b><br><br>


चल्या माली रै, बोल सुणकै, रोवै सै म्हारे बाग मै कोण खड़ी ।। टेक ।।<br><br>

बागां में बहोत घणां सामान, कदे कुछ होज्या नुकसान,<br>
काची घिया बेल नादान, फल-पत्ते डाली रै, टोहलूगां सब गिणकै,<br>
जै कोए पागी मनै झड़ी ।।1।।<br><br>

के तेरे कर्मा के फांसे ढलगे, दीखै सब लाड रेत में रलगे,<br>
के थारे घरके भी टलगे, जिसनै तूं पाली रै, औड करी जणकै,<br>
के दुश्मन नै तेरी चीज हड़ी ।।2।।<br><br>

भूलकै के आगी घर डेरे नै, तेरा रोणा सुणकै होगा दुख जी मेरे नै,<br>
के निरभाग पति तेरे नै, बकदी गाल रै, रोई सिर धुणकै,<br>
के सास-सुसर तेरी नणंद लड़ी ।।3।।<br><br>

गुरू मानसिंह छन्द नै गाकै, लख्मीचन्द चलै शीश झुकाकै,<br>
न्यूं बुझण लग्या धोरै आकै, रोवण आळी रै, बतादे क्यूं खड़ी ठणकै,<br>
तनै रोवती नै होली पूरी चार घड़ी ।।4।।<br><br>



</body>








</html>