<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- अब फूलसिंह मालण को क्या कहता है ।</b><br><br>

    मैं प्रदेशी घणी दूर का,  कर कै आग्या आश, थारी रै<br>
    मनै ठहरा लिए इन बागां मैं    ।। टेक।<br><br>

    आज मेरा सारा लाड़ बिखरग्या,  कीमती लाल रेत में जरग्या,<br>
    मैं मारया मरग्या तेरी घूर का, आवै सै टूट कै सांस,<br>
    कारी रै, रही खेल नागणी नागा में ।।1।<br><br>
    दुख नैं देख-देख जी डरग्या,<br>
    न्यूं मेरा फिकर कालजा चरग्याज,<br>
    मैं मारया मरग्या तेरी घूर का, आवै सै छूट कै सांस,<br>
    न्यारी रै, के लिख राखी भाग मैं  ।।2।<br><br>
    मैं दुखिया सूं और किस्म का, अपणे आप भरोसा दम का,<br>
    चमका लाग्या तेरे नूर का, लगते सत्यानाश,<br>
    कारी रै, तू नागण खेलै नागयां मैं ।।3।<br><br>
    जैसे नशे बाज पी रहा हो भंग, न्यू बिगड़ा काया का ढंग,<br>
    जैसे मीठे के में सतसंग बूर का,  न्यूं लगी सै इश्क की चास,<br>
    त्यारी रै,  हम हंस फिरण लगे कागां मैं  ।।4।<br><br>

    लखमीचन्द भजो श्री कृष्ण, जब लागैगा रंग बरसण,<br>
    जब दर्शन करल्यूं  परी हूर का, सब मिटज्या विश्वास<br>
    सारी रै, मिलै सैं ये रागनी रागा में  ।।5।<br><br>

</font>
</body>








</html>