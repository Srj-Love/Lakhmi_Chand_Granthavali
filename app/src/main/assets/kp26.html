<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





    आज तै आगै इस महल नै, तेरे नाम का कहया करैंगे,<br>
    105  मेरे भाई तेरे हुकम में रहया करैंगे  ।। टेक ।<br><br>

    बोलिए मीठी बाणी करकै, मै समझाऊं स्याणी करकै,<br>
    तनैं राखैंगे पटराणी करकै, वो त्रिलोकी दया करेंगें  ।।11<br><br>

    रटा कर अपने पति के नाम नै, जै चाहवै सै स्वर्ग धाम नै,<br>
    पलंग पै बैठी कहें जा काम नै, वैं तेरा इशारा लहया करैंगे  ।।2।<br><br>

    रहा कर कमल फूल सा खिलकै, तू यहां तक आई सै चलकै,<br>
    कीचक के जोड़े में मिलकै, दोनों आनन्दी सहा करेंगे  ।।3।<br><br>

    दुनिया में दो दिन का जीणा, किसे बात की रहै कमी ना,<br>
    जिस जगह तेरा पडै पसीना, उडै़ खून म्हारे बहया करेंगें  ।।4।<br><br>

    हर दम दासी रहैंगी टहल मैं, लौटेजां रूई रेशम के पहल में,<br>
    इस कीचक के रंग महल में गीत उमंग के गाया करेंगे  ।।5।<br><br>

    और बता के तेरे तै प्यारा, तेरे तै राज सौंप दिया सारा,<br>
    सारी दुनिया तै न्यारा, तेरे लिए सुख नया करेंगे  ।।6।<br><br>

    लखमीचन्द धर्म सत भूलै, तू मद मेर नशे में फूलै,<br>
    इब तक फिरी ठाऊ चूहलै, इब तेरा ठिकाना ठहया करेगें ।।7।<br><br>





</font>
</body>








</html>