<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता :- दुर्योधन का हुक्म पाते ही पृतकामी दूत से नहीं रूका
    गया । वह जानता था कि यह अन्याय हो रहा है, द्रोपदी।
    कभी दासी बनने के लायक नहीं है । यह तो घोर अनर्थ हो
    रहा है । वह द्रोपदी के पास जाना नहीं चाहता था परन्तु
    मजबूर था उसे जाना पड़ा । वह धीरे-2 सोच विचार करता
    हुआ द्रोपदी के महल के पास पहुंच जाता है :-</b><br><br>


    चलकै पृतकामी दूत महाराणी के पास गया   ।।टेक।<br><br>


    मां तनै किसे मौके पै जणया, इसे पापी का मैं दास बणया,<br>
    गुस्सा घणा बदन कमकूत, सोचता न्यू रणवास गया ।।1।<br><br>

    काम बुरे हों सैं अन्दाजा के, खेल बुरे हों जूए बाजां के,<br>
    बिगड़े महाराजा के सूत, अनर्थ आम हो खास गया ।।2।<br><br>

    बुरे हुए बाजां के पेशे, सुण-सुण आवैं घणे अन्देशे,<br>
    जड़ै दुर्योधन केसे पूत, उन राज्यां का हो नाश गया ।।3।<br><br>

    लखमीचन्द चित भक्ति में भेणा पड़ैगा, दण्ड ठाड़े का खेणा पड़ैगा,<br>
    बात का देणा पड़ैगा सबूत, करता न्यूं खोज तलाश गया  ।।4।<br><br>









</font>
</body>








</html>