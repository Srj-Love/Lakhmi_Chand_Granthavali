<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b>वार्ता :- अब ज्यानी कहता है ।</b><br><br>

    देख ली पत्रे की बाणी, तार चाले करड़ाई नै  ।।टेक।<br><br>

    अरी निरभाग कर्म की हेठी, सिर पै धरी पाप की पेटी,<br>
    सुणी सै ब्याह पीछै बेटी, जै होज्या पीहर में स्याणी,<br>
    यो दुख बुरा लुगाई नै ।।1।<br><br>

    अरी तू चोखी समझण जोगी स्याणी, तनै इब लुग ना बात पिछाणी,<br>
    गेर दी दिन-दिन की हाणी, तेरे बदमाश जमाई नै ।।2।<br><br>

    मेरे मै ब्राह्मण पणे की शक्ति, बात कहूंगा में हर लगती,<br>
    सार जिन्हें भगती की जाणी, धारगे वै सील समाई नै ।।3।<br><br>

    लखमीचन्द धर्म की घूंटी, देज्यांगा थारे मरज की बूटी,<br>
    जै बात लिकड़ज्या झूठी,<br>
    कमाई कर-कर कै खाणी, छोड दूंगा मिश्राई नैं ।।4।<br><br>


</font>
</body>








</html>