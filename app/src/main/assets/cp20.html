<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- द्रोपदी ने देखा कि यहां पर तेरा कोई भी हिमाती नहीं'
    है तो वह अपनी सास को याद करती है ।</b><br><br>



    मेरी सासू सभा मै जां सू री, तेरा दुशासन लेज्या  ।। टेक।<br><br>


    जुल्म किसा हस्तनापुर खेडै़ सै, यो थारे काल खड़क भेड़ै सै,<br>
    यो तेरा दुशाशन छेडै सै, मेरी कुछ ना पार बसा  ।।1।<br><br>

    खर तै के बच्चा बणै सै गऊ का अमृत बणता नहीं लहू का,<br>
    तूं हे कुछ ले-ले तरस बहू का, मैं रही रो-रो रूधन मचा  ।।2।<br><br>

    उडैं महफिल के लोग हंसेंगें, फेर आपस मै बांस खसैंगे,<br>
    हस्तनापुर में काग बसैंगे, लोभ नै दीन्हां नाश करा  इ।।3।<br><br>

    आज मेरे हुई कर्म की हाणी, तुमनै कोन्यां बात पिछाणी,<br>
    सतगुरु मानसिंह की बाणी, सुण रहे लखमीचन्द चित ला ।।4।<br><br>




</font>
</body>








</html>