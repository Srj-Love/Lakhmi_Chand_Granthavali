<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- बान्दी फिर कहती है ।</b><br><br>

    धूणां ठाले हो बाबा जी, म्हारी चन्दकिरण दुख पावै सै ।।टेक।<br><br>
    <b>बान्दी :-<br></b>

    जै मेरी नहीं बात नै गुणता, पाछै रो कै सिर नै धुणता,<br>
    सौ बर कहली एक ना सुणता, किसा बीजू की ढाल लखावै सै ।।1।<br><br>
    <b>बाबा :-<br></b>

    मनै आडै धूणां ला लिया बान्दी, तेरा मतलब पा लिया बान्दी,<br>
    मनै तेरा के ठा लिया बान्दी, इसी करडी धौंस दिखावै सै ।।2।<br><br>
    <b>बान्दी :-<br></b>

    आड़ै नहीं सै जो तू सींहले, बाबा भगती का रस पीले,<br>
    जीणां हो तै कुछ दिन जीले, क्यूं अपणी मौत बुलावै सै ।।3।<br><br>
    <b>बाबा :-<br></b>

    बता तू कौंण कडे तै आई, तेरे केसी ना उत लुगाई,<br>
    मनै जितणी पकड़ी नरमाई, तू दूणी सिर चढ़ती आवै सै ।।4।<br><br>
    <b>बांदी :-<br></b>

    बणी बणाई बात राहण दे, अपणी आच्छीद स्यात राहण दे.<br>
    दबी दबाई आग राहण दे, जलैगा क्यों सूती आग जगावै सै ।।5।<br>


    <b>बाबा :-<br></b>
    इसा ना कोए डरज्या , तेरे कहे तै उठ डिगरज्याै,<br>
    तू सिर मार कै बेशक मरज्या,,  बाबा के घूणा ठावै सै ।।6।<br><br>
    <b>बान्दी :-<br></b>

    बाबा जी तनै होश नहीं सै, जीभ तेरी खामोश नहीं सै,<br>
    इसमैं मेरा दोष नहीं सै, म्हारी चन्दकिरण तनै ताहवै सै ।।7।<br>

    <b>बाबा :-<br></b>

    लखमीचन्द इसे छन्द स्यालदे, इसका सारा पता हाल दे,<br>
    जा उस चन्दकिरण नैं घाल दे, जो मनैं ताहणा चाहवै सै ।।8।<br><br>


</font>
</body>








</html>