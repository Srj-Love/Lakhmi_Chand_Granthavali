<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अपने पति के मुख से वचन सुनकर बीना क्या कहती।</b><br><br>

चन्द्रमा सी प्यारी लागै, भोली-भाली श्यान तेरी,
खटका छोड नफे-टोटे का, तू मांगै तै या ज्यान तेरी ।।टेक।।<br><br>

पिता नैं मैं छोड़ी ना क्याहें जोगी, सजन में वैद्य बणू तू रोगी,<br>
देख लिए कोए दिन म्य होगी, दुनियां के म्य मान तेरी।।1।।<br><br>
बहुत दिन तक खेली तीजण मै, सजन मै सेर मिलूंगी तुझ मण मैं,<br>
मत घबरावै बालकपण मै, गेल्यां बहू जवान तेरी।।2।।<br><br>
पिया मत गैर समझकै त्यागै, जोड़े मैं हाथ खड़ी तेरे आगै,<br>
मनै तू राम बराबर लागै, बेशक उमर नादान तेरी।।3।।<br><br>
कहै लखमीचन्द घिर लूंगी, घूट सबर की भर लूंगी,<br>
इतणे मै भरपाये करलूंगी, उमर लगाओ भगवान तेरी।।4।।<br><br>

</body>








</html>