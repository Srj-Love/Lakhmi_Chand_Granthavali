<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    तेरा ठीक सौण सै यार जागा तै जाते काम बणै  ।। टेक।<br><br>

    नाक का सौला सुर चालै सै, बैठी हूर सांस घालै सै,<br>
    मेरा कद आज्यागा दिलदार, बैठी आंगलियां घड़ी गिणैं ।।1।<br><br>

    पीठ के पीछै दिशासूल रै, जोगनी बामैं रही झूल रै,<br>
    सोहन चिड़ी सन्मुिख रही पुकार, यार मेरे जाणै सो पढ़ै गुणैं ।।2।<br><br>

    मेरी बात ध्यान में लाईए, दर्शन करकै उल्टा आ जाईए ,<br>
    कदे कोए गेरै ना ज्यान तै मार,<br>
    जब उनके घर का जिकर सुणैं ।।3।<br><br>

    मानसिंह भोगै ऐश आनन्द, काटो दुख बिपता के फन्द,<br>
    लखमीचन्द कली धरै चार,  मोह ममता की डोर तणैं ।।4।<br><br>


</font>
</body>








</html>