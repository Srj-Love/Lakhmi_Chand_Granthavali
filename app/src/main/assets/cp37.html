<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- द्रोपदी ने भीष्म से प्रार्थना की !</b><br><br>

    शुभ राजनीति पछाण कै, पिता भीष्ममह पुकारा  ।। टेक।<br><br>


    धर्मसुत राजी नहीं थे खेल मैं, जुआ रच दिया धक्का पेल मैं,<br>
    धन हो जिस धनवान की गेल में, बिना लाए धनवान कै नहीं,<br>
    स्वाद आवता सारा  ।।1।<br><br>


    धर्मसुत उल्टे हटगे डरकै, कैरों कहैं जोश में भरकै,<br>
    इबकै खेल द्रोपदी धरकै, फूक  दिया घर तान कै,<br>
    कोए ना जीत्या ना हारा ।।2।<br><br>


    बढ़ता शुकन धर्मसुत बीता, पड़ता रहा मनोरथ रीता,<br>
    ये कह कै मैं जीता जीता, सभा के बीच मैदान कै,<br>
    कहैं शकुनि बड़ा हमारा  ।।3।<br><br>


    सिर पै आण चढ़ी करड़ाई, देख रहे पांडो बलदाई,<br>
    सभा बीच द्रोपदी बुलवाई, लखमीचन्द कथा बखान कै,<br>
    सतगुरु का लिया सहारा  ।।4।<br><br>









</font>
</body>








</html>