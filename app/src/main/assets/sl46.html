<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब लकड़हारा अपना रोजाना का क्या काम बताता है।</b><br><br>

बण की लकड़ी तोड़कै, दो बख्त सुबह और श्याम,<br>
बोझा ढोवणा हो सै ।।टेक।।<br><br>

सुबह उठ कै बण मै डोल्लूंा, पूरी बीस धड़ी जा तोलू,<br>
मैं बोलू सू कर जोड़कै, जब ले दे सै मेरा नाम,<br>
मुहं दुबकोवणा हो सै।।1।।<br><br>

जाणदे के दुख बुझे सै मेरे, तू भी ओटैगी कष्ट भतेरे,<br>
बोलें शेरबघेरे चारों ओड़ कै, ना धौरे घर-गाम,<br>
न्यू डरके सोवणां हो सै।।2।।<br><br>

होणी नै प्राण नहीं त्यागण दिए, मां नै कदे सूते भी ना जागण दिए,<br>
ता ना लागण दिए इस खौड़ कै, मेरी मां के लाड तमाम,<br>
याद कर रोवणा हो सै।।3।।<br><br>

लखमीचन्द पकड़ हरी के रुख नै, सब रोवे सैं अप-अपणे सुख नै,<br>
बीना दुख नै यो गात निचोड़ कै, कर दिया घणा मुलायम,<br>
न्यू जंग झोवणां हो हैं।।4।।<br><br>



</body>








</html>