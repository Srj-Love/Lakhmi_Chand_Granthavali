<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:—  राजा ने राणी से सारा हाल पूछा और क्या कहा।</b><br><br>

खोलकै बता दे गौरी, पति के आगै सारी,<br>
आसणपाटी ले पड़ी, तेरै कुणसी सै बिमारी ।। टेक ।।<br><br>

साधू-सन्त गरीबां पै, मेरी गौरी दया करै थी,<br>
मन-तन की सब बात, पति के आगै कहया करै थी,<br>
बडी हंसी-खुशी तै रहया करै थी, आज नैनां तै जल जारी ।।1।।<br><br>

साची बात खोलकै कहदे, तेरा फिका चेहरा क्यूं सै,<br>
दिवा-बाती नहीं महल म्य, घोर अन्धेरा क्यूं सै,<br>
तेरा धरती के म्हा डेरा क्यूं सै, ये तजकै पलगं निवारी ।।2।।<br><br>

बड़े-बड़ेरे कहया करै, थाम हो सो कईं किस्म की,<br>
किसे तै ना करो दोस्ती, तोते जिसे जिस्म की,<br>
इज्जत ल्यो खुद तार खसम की, इसी हो सै जात थारी ।।3।।<br><br>

कहै लखमीचन्द सांग की राही, के सबनै पाया करै सै,<br>
अपणां मन बहलावण नै, दूनिया मुंह बाया करै सै,<br>
या के सबनै आया करै सै, गावण की लयदारी ।।4।।<br><br>






</body>








</html>