<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता:- अब ताराचंद घर जाकर अपनी सेठानी से क्या कहता है।</b><br><br>

    सेठानी न्यू जचगी मेरे ध्यान मै, म्हारे हटकै सू-दिन आग्ये ।। टेक ।।<br><br>

    मनै तै ईब सोची सै गहरी, राम का भजन करूंगा अठपहरी,<br>
    आकै बैरी की जुबान मै, हम उस दिन धोखा खाग्ये।।1।।<br><br>

    मेरी इस दुख मै जान जलै थी, लिखी कर्मा की नहीं टलै थी,<br>
    कदे मेरी हूण्डी चलै थी जहान मै, आज लकड़ी बेचण लाग्ये।।2।।<br><br>

    बात ईब छोड़ दिए डर केसी, विधी ईब होण आली घर केसी,<br>
    एक परमेश्वर केसी श्यान मै, ऋषि जमना जी पै पाग्ये।।3।।<br><br>

    लख्मीचन्द जिसनै गुरु का सत्संग लिया, उसनै जीत जगत का जंग लिया,<br>
    जिसनै दिल रंग लिया ब्रह्मज्ञान मै, वैं सुसप्त गति मै भी जाग्ये।।4।।<br><br>



</font>
</body>








</html>