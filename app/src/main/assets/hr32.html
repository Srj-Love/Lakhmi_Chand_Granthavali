<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- रांझा क्याा कहता है ।</b><br><br>

    धोखे ठाली मेरी चीज रूखाले की   ।।टेक।<br><br>
    खुदा कै जिरह कस ना थोड़ी,<br>
    मिलाई थी मेरी कई जन्म की जोड़ी,<br>
    पर मेरी क्यों तोड़ी बीच बिचाले की  ।।1।<br><br>
    अक्खन पटमल तै बतलाया,  साले नै धन का लोभ दिखाया,<br>
    मेरी खुदा नै शादी की थी ऊंबाले की  ।।2।<br><br>
    काणा नशे में टूल्हैद, हीर नै जाती नै ना भूलै,<br>
    ताला ना खुल्लै ताली खोई गई रै ताले की  ।।3।<br><br>
    लखमीचन्द ज्यान झोकूंगा, हीर नै जाती नै रोकूंगा,<br>
    रै मैं तै अरजी ठोकूंगा अक्खन साले की  ।।4।<br><br>



</font>
</body>








</html>