<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- संखिया पदमावत को झूलने के लिए कहती हैं पर वह
    इन्कार कर देती है । जब वे घूम रही थी तो वही प्रदेशी
    बाग में छुपा देखा । यह बात पदमावत को बताई गई ।
    जब रणीबर पद्मावत के महल के पास गया तो वहां की
    रौनक देखकर हैरान हो गया और उस महल की प्रशंसा
    करता है ।</b><br><br>



    किसनै महल बणाया सै यो ढंग दुनिया तै न्यारा,<br>
    पर्दे जाली चक चांदी के झांखीदार चौबारा ।।टेक।<br>
    जगह चखूटी नींव चोए मैं ऊंची छात दिवाई,<br>
    तरह-तरह के कूट मशाले चंगी करी लिपाई,<br>
    काले पीले हरे रंग किसी दे रहे सै रूशनाई,<br>
    देश-देश की माया लूट कै इस कमरे मैं लाई,<br>
    महल दुमजला दरवाजे पै मोर फराटे ठारया  ।।1।<br><br>

    चौखट आगै चौंक चौंतरी दोनों ढब पड़काला,<br>
    जड़े किवाड़ खड़े शीशम के कूंदी लगी ना ताला,<br>
    फर्श गिलोरी संगमरमर के धन माया का गाला,<br>
    सोने का पाणी होया छांत में देख्या ब्योंत निराला,<br>
    पुस्तक धरी वेद मंत्र की महे ठाकुर द्वारा ।।2।<br><br>

    कुए पै नल लग्याम चमख्खा जल पीज्या  कोए मुंह धोज्या।,<br>
    आहमी स्याहमी दस कोठड़ी बोल गूंज मै खोया,<br>
    पलंग निवारी पड़े कमरे में कितणाये कुणबा सोज्याी,<br>
    एक बिजली का बटन दाबते ही सहम चान्दणा होज्या,<br>
    शकल जमाना देख्या घूमकै कमरे का ढंग प्यारा ।।3।<br><br>
    एक तला भरा ठण्डे जल का महे तरैं मुरगाई,<br>
    एक आधी जगह कन्ठारे पै हरे रंग की काई,<br>
    गुरु मानसिंह बता गए जो धर्म कर्म की राही,<br>
    लखमीचन्द जिननैं समझ कै टोही उन बन्दां नै पाई,<br>
    सैकिण्ड मिनट और घड़ी घण्टे में एक घण्टा टेम दिखाया ।।4।<br><br>


</font>
</body>








</html>