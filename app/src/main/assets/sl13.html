<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- रुपाणी बीमारी में अपने लड़के को क्या कहती है।</b><br><br>

रुपाणी कै ताप चढया, मनैं खतरा सै बेमार हुई,<br>
तेरे क्यूकर लाड करूं बेटा, मैं बोलण तै लाचार हुई ।।टेक।।<br><br>

सबनै दिया भूप का साथ, मेरी ठोस्या मैं रलगी बात,<br>
आधी रात लिकड़ कै चाली, वो जीत गया मेरी हार हुई,<br>
सब राजमंत्री खड़े लखावें, मैं तुरन्त शहर तैं बहार हुई।।1।।<br><br>

पूत नै जाणूं लेज्यांै गैल सजा कै, कुछ ना चालै आगै जोर कजा कै,<br>
चिट्ठी लिख दई बान्ध भुजा कै, लिया सम्भाला होशियार हुई,<br>
तेरी रुपाणी कै एक पूत था, ना दो-च्यारा की लार हुई।।2।।<br><br>

यो जल्या देह की गेल दुख मोटा, कुछ मेरा याणां बालक छोटा,<br>
तनै बारा साल का दिया दसौटा, तेरी बड़ी कृपा भरतार हुई,<br>
तनै धर्मराज कै तैयार मिलूंगी, जै मैं पतिभ्रता नार हुई।।3।।<br><br>

लखमीचन्द किस्मत की माड़ी देखी, खिली हुई ना फुलवाड़ी देखी,<br>
जब हाथ पकड़कै नाड़ी देखी, वा बिना जीव बेकार हुई,<br>
पूत रोवता छोड़ दिया, खुद भवसागर तै पार हुई।।4।।<br><br>




</body>








</html>