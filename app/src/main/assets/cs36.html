<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब सोमवती विनति करती है, हे! पतिदेव मुझे कोई खबर नही है। मै आपके गुस्से का कारण नही समझी। फिर चापसिंह क्या जवाब देता है।</b><br><br>


    तनै मेरी लई आबरो तार, बस बदकार,<br>
    हट बूरी नार, परे सी नै बैठज्या ।। टेक ।।<br><br>

    जब तेरा जिकर चल्या पंचात मैं, तनै बूरी करी मेरी साथ मैं,<br>
    सब थूकै था संसार, हंस दरबार,<br>
    छंट बूरी नार, परे सी नै बैठज्या ।।1।।<br><br>

    बच्चया आळा खेल खिलावंती, कई बार इसी मन मै आंवती,<br>
    जाणू तन्यै गेरूं ज्यान तै मार, कस तलवार,<br>
    कट बूरी नार, परे सी नै बैठज्या ।।2।।<br><br>

    तनै काम करया बड़े फैल का, बेड़ा रजपूतां के छैल का,<br>
    तनै डोब दिया मझधार, धंस बीच गार,<br>
    डट बूरी नार, परे सी नै बैठज्या ।।3।।<br><br>

    कहै लख्मीचन्द छन्द के जोड़ तै, हम भी मर लिये सै तेरी ओड़ तै,<br>
    ले चन्दण मणियां की लार, घिस एक सार,<br>
    रट बूरी नार, परे सी नै बैठज्या ।।4।।<br><br>




</font>
</body>








</html>