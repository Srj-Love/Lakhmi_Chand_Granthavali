<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब सोमवती चापसिंह से क्या कहती है और चापसिंह क्या जवाब देता है।</b><br><br>


    पिया सपने म्य दिखोगे सारी रात,<br>
    एकली तै क्यूकर जोबन डाटया जा ।। टेक ।।<br><br>

   <b> सोमवती:-<br></b>
    भजूंगी इतनै सिर धड़ पै सै, मोती चमक रहया लड़ पै सै,<br>
    मेरा तड़पै सै सारसणी सा गात,<br>
    मिली जोड़ी तैं सारस पाटया जा ।।1।।<br><br>

    <b>चापसिंह:-<br></b>
    मैं निर्भाग कर्म का हेठा, मिल्या रहया जो म्हारा तेरा-पेटा,<br>
    तनै बेटा देगा रधुनाथ,<br>
    बधावा घर-घर बाटया जा ।।2।।<br><br>

 <b>सोमवती:-<br></b>
    तनै जाते नै देख भीड़ी सै धरणी, पार सै जो बड़यां नै बरणी,<br>
    नौकरी ना करणी अपणे हाथ,<br>
    हुक्म तै किस तै नाटया जा ।।3।।<br><br>

  <b>चापसिंह:-<br></b>
    लख्मीचन्द कदे जा ना टूल, सजन मेरे कदे जा ब्याही नै भूल,<br>
    जोबन फूल चमेली का क्यूकर कटैंगे दिन-रात,<br>
    कैसे रंग जोबन का छांटया जा ।।4।।<br><br>


</font>
</body>








</html>