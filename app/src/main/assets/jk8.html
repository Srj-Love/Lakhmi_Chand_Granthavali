<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता-  उधर ज्यानी चोर परवाना लगाकर शहर से बाहर निकल
    गया -चलते उसे सुंदरसा । चलतेएक -बाग दिखाई दिया। वह बाग में पहुंच
    गया और उस बाग की सुंदरता को देखकर क्या कहने लगा।</b><br><br>

    ठण्डी-ठण्डी हवा चलै, सर सब्ज बाग लहरावै,<br>
    चार घड़ी आराम करै आडैं नींद जोर की आवै ।।टेक।<br><br>

    कितना सुंदर बाग लगाया माली की चतुराई,<br>
    बिरवे बूटे खूब लागरे बणी बीच मैं राही,<br>
    लम्बा चौड़ा बाग बड़ा सै करल्यो खूब घुमाई,<br>
    जिसा ठिकाणा चाहूं था, उसी होग्यी मन की चाही,<br>
    ज्यानी चोर बाग में बड़कै चारों तरफ लखावै ।।1।<br><br>

    एक ओड़ नै रूख खड़े एक ओड़ नै केशर क्यारी,<br>
    तरां-तरां के फूल खिले किसी महक दूर तक जारी,<br>
    छोटी-छोटी फुलवाड़ी जो हवा की गैल लहरारी,<br>
    इसा बाग किते देख्या ना मेरी उमर बीतगी सारी,<br>
    इसा ठिकाणा टोहे तै दुनिया में मुश्किल पावै  ।।2।<br><br>

    जय दुर्गें जय देवी माई तेरा विश्वास करूंगा,<br>
    बिगड़ी बात बणावण आली तेरीए आश करूंगा,<br>
    मैं अदलीखां के खानदान का सत्यनाश करूंगा,<br>
    नार महकदे ल्यावण का कोई ढंग तलाश करूंगा,<br>
    छत्राणी की कैद छुटज्याव जब अन्न-पाणी भावै  ।।3।<br><br>


    इसे-इसे काम बहुत कर राखे यो कोए काम नया ना,<br>
    अदली केसे बहुत देख लिए हट कै कदे गया ना,<br>
    न्यू सोचै सै पृथ्वी पै कोए छत्री जाम रहया ना,<br>
    गरीब आदमी फेटै सै कदे ठाड़ा गैल फहया ना,<br>
    लखमीचन्द इस मजा चखादूं ना किसे तै नजर मिलावै  ।।4।<br><br>


</font>
</body>








</html>