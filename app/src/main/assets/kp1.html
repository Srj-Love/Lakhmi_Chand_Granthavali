<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





   <b> वार्ता :- अब सुदेशना द्रोपदी को क्याथ कहती है :-</b><br><br>


    तेरे देश नगर का तोल ना तनैं, किस विध रखलूं कामनी  ।।टेक।<br><br>
    चालता दीखै नीर गले का, फिकर तेरे मद के डीक बले का,<br>
    तेरे रूप  जले का मोल ना, जाणूं  अम्बर में चिमकै दामनी  ।।1।<br><br>

    करती बात जोड़ कै दो कर, खा रही कर्म करे की ठोकर,<br>
    तेरे नौकर आली खोल ना, तेरी कौण भरैगा जामनी  ।।2।<br><br>

    रहैं सुबह शाम हरी की रटना, यो मुश्किल सै संकट कटना,<br>
    तेरा डटना बात मखौल ना, पडैं झाल बदन की थामनी  ।।3।<br><br>

    गल में गला विपत का फन्द, तेरे सब छुटगे ऐश आनन्द,<br>
    कह लखमीचन्द झूठा बोल ना, मुश्किल सै छन्द लामनी  ।।4।<br><br>





</font>
</body>








</html>