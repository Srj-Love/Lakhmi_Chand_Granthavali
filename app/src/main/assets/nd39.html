<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता:- राजा राणी बियाबान के रस्ते मे क्या बात करते है।</b><br><br>
    राजा-राणी करते जाते, दर्द भरी बात,<br>
    एक साड़ी में ढक लिया, दोनूवां नै गात ।। टेक ।।<br><br>

    इब तै मालिक देगा तै पहरैंगें, ना तै न्यूऐ दुख-सुख नै सहरैगें,<br>
    राणी चाल कितै ठहरेंगे, इबतै होती आवै रात ।।1।।<br><br>

    राणी तू मनै अपणे जी तैं भी प्यारी, करूं के माया लुटगी सारी,<br>
    मै जाणू सूं जिसनै मारी, मेरी थाली कै म्य लात ।।2।।<br><br>

    तेरे पै भी झाल गई ना डाटी, मै तनै जाण तक भी नाटी,<br>
    तनै पाछै मालूम पाटी, जुवा खौवणिया सै जात ।।3।।<br><br>

    लख्मीचन्द छन्द नै गाकै, राणी न्यूं बोली समझाकै,<br>
    चाल कितै करेंगे गुजारा खाकै, फल और पात ।।4।।<br><br>




</font>
</body>








</html>