<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



राणी मेरै भी उठैं झाल, बेटा याद भतेरा आवै सै ।। टेक ।।<br><br>

अरै छूटग्या तीर साधणा, गया सिर का सेंला बान्धणा,<br>
चान्दणा था ह्रदय में काल, आज चौगरदै अन्धेरा छावै सै ।।1।।<br><br>

राणी मेरा बदलग्या ख्याल, मेरै भी मोह-ममता का जाल,<br>
अरै राणी इसे-इसे लाल, के रूखां कै लटके पावै सै ।।2।।<br><br>

दुख नै धुम्मा खूब घुटा दिया, मेरा सब धर्म-कर्म छूटा दिया,<br>
मनै लूटा दिया धन माल, गया हुआ बखत फेर के थ्यावै सै ।।3।।<br><br>

लख्मीचन्द देखले सब की उठ, खागे खेत खड़े रहगे ठूंठ,<br>
फूट कै इबके लिकड़ैगी बाल, फिर क्यूकर खेत लहरावै सै ।।4।।<br><br>




</body>








</html>