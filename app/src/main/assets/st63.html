<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    जहाज के मै बैठे-बैठे कै याद गौरी धन की,<br>
    कोए भी ना पास उसकै, बुझण आळा मन की ।। टेक ।।<br><br>

    मास्सा-मास्सा घटती होगी, दुख मै छाती फटती होगी,<br>
    क्यूकर झाल डटती होगी, गोरे से बदन की ।।1।।<br><br>

    कदे ना देखी गर्मी-सर्दी, जिन्स थी वा चौड़ै धरदी,<br>
    करड़ाई नै दुर्गति करदी, याणे से जोबन की ।।2।।<br><br>

    मेरी किस्मत पड़कै सोगी, होणी दूनियां तै खोगी,<br>
    टापू मै पड़ सीली होगी, बिजली गगन की ।।3।।<br><br>

    हाथी के-सा हुम लागै, पायां सुथरी टूम लागै,<br>
    घाघरे की घूम लागै, तील नये सन की ।।4।।<br><br>

    लख्मीचन्द गुरू के चेले, खूब खाऐे खूब खेले,<br>
    इब हाथां मै माला ले ले, हरि के भजन की।।5।।<br><br>




</font>
</body>








</html>