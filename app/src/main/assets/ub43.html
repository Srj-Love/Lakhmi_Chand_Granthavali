<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>देवी कारज सारिए री , सुरती तेरे चरण मैं लागी  ।।टेक।<br><br></b>
    एक हुया नौरंग शाह अभिमानी, दुष्ट की खोदी नाम निशानी,<br>
    भवन से लिकड़ी बहार भवानी,<br>
    असुर नैं तूं मारिए हे री, बारणैं तोवै फोड़ कै आगी  ।।1।<br><br>
    तू चाहे जो करदे छन-पल मैं, फांसी काट घली जो गल मैं,<br>
    जा कै असुरों के दल मैं ,<br>
    मात ललकारिए हे री, डर कै ज्यान दृष्टां की जागी ।।2।<br><br>

    हे री तेरा तै बहोत घणां सै ढेठ,<br>
    मार दिए असुर गए जो फेट,<br>
    हाजिर लिये खड़या तेरे भेंट,<br>
    मनैं तू पुकारिये हे री यू तेरा दास खड़या मन्द भागी ।।3।<br><br>
    लखमीचन्द रटै तनै चा मैं, मार दिये असूर मिले जो राह मैं,<br>
    या म्हारी नाव पड़ी दरिया मैं ,<br>
    इसनै तू पार उतारिये हे री, तनै सब रटैं सन्त बैरागी ।।4।<br><br>


</font>
</body>








</html>