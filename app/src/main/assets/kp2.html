<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





   <b> वार्ता :- द्रोपदी कहती है । :-</b><br><br>

    मैं दासी द्रोपद नार की, हस्तिनापुर म्हारा गाम,<br>
    थारै भीड़ पडी मैं आई   ।।टेक  ।<br><br>

    राड़ कैरो पाडों की छड़ी, मण तै पासंग रहे ना धड़ी,<br>
    जब घड़ी सधी तकरार की, जित गया राज तमाम,<br>
    थारै धोरै भीड़ मैं आई  ।।1।<br><br>

    करौ लोग सोचगे मन्दी,‍ किया इसा कर्म बिगड़गी सन्धी,<br>
    जो आन्न्दी थी दरबार की, हुई दुर्योधन के नाम,<br>
    थारै धोरै भीड़ मैं आई  ।।2।<br><br>

    पतिव्रता के धर्म जणाया करूं, सुणले तै कथा सुणाया करूं,<br>
    एक लड़ी बणाया करूं हार की, बस योहे सै रोज का काम,<br>
    थारै धोरै भीड़ मैं आई  ।।3।<br><br>

    लखमीचन्द कहूं  जोड़ दो कर, खाते फिरैं बिराणी ठोकर,<br>
    बस नौकर सू घड़ी चार की, फेर सातूं पहर आराम,<br>
    थारै धोरै भीड़ मैं आई  ।।4।<br><br>




</font>
</body>








</html>