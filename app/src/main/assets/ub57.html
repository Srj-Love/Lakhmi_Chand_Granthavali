<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>सै जिन्दगी दिन चार, होज्या पार, रट करतार, की माला  ।।टेक।<br><br></b>
    एक कीचक खोवा खेड़ी, घलगी काल रूप की बेड़ी,<br>
    छेड़ी द्रोपदी नार, दिया था मार, वो था सरदार, का साला ।।1।<br><br>

    सहम की राड़ करै था ठाली, जिसकी एक पेश ना चाली,<br>
    उस बाली की ढाल, खाज्या काल,<br>
    कर मत आल, बन्द कर चाला  ।।2।<br><br>

    लाग्या था वो बदी कमावण, बण में गया जानकी ठावण,<br>
    जल्या रावण का शहर, रही ना खैर,<br>
    बांधकै बैर हारग्या पाला  ।।3।<br><br>

    लखमीचन्द बैठया सूत, अपणा करले दिल मजबूत,<br>
    यम के दूत करोड़, दे सिर नै फोड़,<br>
    लेज्यां तोड़, हृदय का ताला  ।।4।<br><br>




</font>
</body>








</html>