<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- जब लकड़हारा स्नान करने लगा तो उसका यह तबीज गिर गया जो उसकी मां मरते समय उसके हाथ को बांध गई थी। लकड़हारे ने बीना को तबीज के बारे में सारा सब कुछ बता दिया तो बीना बोली महाराज मुझे भी दिखाओ यह कैसा तबीज है। अब लकड़हारा क्या कहने लगा।</b><br><br>
ढके-ढकाये ढोल धरे सै, तै धरे रहाणदे नैं,<br>
क्यूं पाछले पाप उघाड़ सै।।टेक।।<br><br>

बिती लिखी हुई भागां की, हंसणी नै कित संगत ली कागां की,<br>
धर्म के बागां की घमरोल हरे सै, तै हरे रहाणदे नै,<br>
क्यूं फल-पत्ते झाड़ सै।।1।।<br><br>
मैं आधीन सूं नरम गात का, इसमै पता मेरे पिता-मात का,<br>
इस मैं मेरी जात-पात का तोल मरे सै, तै मरे रहाणदे नैं,<br>
क्यूं मेरी ज़ात बिगाड़ सै।।2।।<br><br>
नीच पाग्या तै घणी डरैगी, किते कुंए मैं डूब मरैगी,<br>
मेरे हंस-हंस करेंगी मखोल प्रेम मैं भरे सै, तै भरे रहाणदे नै,<br>
मिले हुए क्यूं मन पाड़ै सै।।3।।<br><br>
कहै लखमीचन्द सहम जी रहा सूं, प्याला मै सतगुण का पी रहा सूं,<br>
परखले हीरा सूं अनमोल खरे सै, खरे रहाणदे नै,<br>
क्यू मनैं बाटां तै हाड़ै सै ।।4।।<br><br>



</body>








</html>