<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



  <b>  वार्ता:- अब मनशां सेठ की सेठानी लड़के चन्द्रगुप्त को क्या कहती है।</b><br><br>

    आज्या मेरे लाल उरै हो पुचकारुं,<br>
    किसी चन्द्रमां सी श्यान बेचारे की ।। टेक ।।<br><br>

    तू मेरा बेटा गरीब गऊ सै, मेरे हित-चित हिए जिए का लहू सै,<br>
    छोटी बहू सै छिनाल, भतेरी पीटू मारूं,<br>
    उसनै करदी जात बिरान बिचारे की ।।1।।<br><br>

    तेरे कारण बडे आनन्द भोगे, फर्क करै तै रहै ना क्याहें जोगे,<br>
    तनै होगे बारह साल, के जिकर खोल कै डारू,<br>
    थी बालक उमर नादान बिचारे की ।।2।।<br><br>

    तेरी मां पूरी पैज परण की, ना ठट्ठे मै बात डरण की,<br>
    उसकी हांसी करण की ढाल, कद लग कायदे नै सूधारु,<br>
    सै भाभी घरा जवान बिचारे की ।।3।।<br><br>

    लखमीचन्द प्रेम में भरिए, मतना नीत बदी पै धरिए,<br>
    करिए सतगुरु शिष्य का ख्याल, कदे ना बाजी हारूं,<br>
    सबकै हाजिर ज्यान बिचारे की ।।4।।<br><br>





</font>
</body>








</html>