<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- मदनसैन सारी रात चलता रहा । सुबह सवेरे कंचनपुर
    के गोरे पहुंच गया । एक बुढ़िया आरणें इकट्ठे कर रही
    थी । मदनसेन उसके पास गया और क्या कहने लगा :-</b><br><br>

    मैं पूरा सूं पैज परण का, ढंग होरया सै आज मरण का,<br>
    महल बतादे चन्दकिरण का, मैं भूखा दर्शन का   ।।टेक।<br><br>

    कुछ तै करिए काम अकल तै, फांसी काट घली जो मेरे गल तैं,<br>
    बड़ी मुश्किल तै थारी नगरी पाई, खुश होग्या जब दई दिखाई,<br>
    ना तै इस जंगल में होता ताई, ढेर मेरे तन का ।।1।<br><br>

    अपणी समझ भेद खोलै सै, बण आधीन दास बोलै सै,<br>
    तृष्णा डोलै सै रंग लादे, जाणै तूं शहर पनाह के कायदे,<br>
    मनज्या  तै तू मेरा मनवादे त्यौहार वर्ष दिन का ।।2।<br><br>

    जाणैं देश लगी हुई टुक नैं, सब रोवैं अप अपणे सुख नै,<br>
    मेरे पिछले दुख नै कती भूलादे, चन्दकिरण तै मनै मिलादे,<br>
    खिलज्याख तै तू आज खिलादे,  फूल मेरे मन का  ।।3।<br><br>

    लखमीचन्द राम की माया,  भेद बात का बूझया चाहया,
    यो उसाए पाया जिसा सुणया सै, फर्क नहीं कुछ थोड़ा घणा सै,
    कंचनपुर थारा शहर बणया सै, सारा कंचन का ।।4।


</font>
</body>








</html>