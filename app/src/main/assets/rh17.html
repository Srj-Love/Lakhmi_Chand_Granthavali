<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- बाग में इधर-उधर घूमकर मदनावत रोहताश की लाश को तलाश कर लेती है। रूधन मचाती है और कैसे विलाप  करती है।</b><br><br>


एकली रूधन करै तेरी माता, पता ना पाता,<br>
छोड़ चल्या गया रे ।। टेक ।।<br><br>

अरे! बणै तेरे माई-बाप बेहुधे, आज तेरे पड़े निगारे मूधे,<br>
सूधे करकै पैर फैलाता, हे! मेरे दाता,<br>
छोड़ चल्या गया रे ।।1।।<br><br>

ओच्छी लिखदी मेरे भाग म्य, यो शरीर आणा सै दाग म्य,<br>
मेरे चांद जै बाग में ना आता, तनै नाग ना खाता,<br>
छोड़ चल्या गया रे ।।2।।<br><br>

पति मेरा करड़ा दिल ढेठे का, के बणैं मेरै ख्याल करे जेठे का,<br>
मां-बेटे का नाता, हे! मेरे दाता,<br>
छोड़ चल्या गया रे ।।3।।<br><br>

अरी क्यूकर होज्या रोवण तै बन्द, घुटगे सांस हुई जबां बन्द,<br>
छन्द नै लख्मीचन्द गाता, रक्षा करिये दूर्गे माता,<br>
छोड़ चल्या गया रे ।।4।।<br><br>




</body>








</html>