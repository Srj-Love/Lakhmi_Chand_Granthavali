<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता- अब रणबीर अपने दोस्त चन्द्रदत्त से क्या कहता है :- :</b><br><br>

    दुनियां के ढंग बहुत देख लिए चन्द्रगुप्त तेरी यारी करकै,<br>
    इसी बीर तै मिलणा चाहिए, ज्यान तै बत्ती प्यारी करकै  ।।टेक।<br><br>


    मेरे दिल में आराम नहीं सै,  चैन पडै सुबह श्याम नहीं सै ,<br>
    इस मैं बदमाशी का काम नहीं सै, गई सैं इशारा सारी करके ।।1।<br><br>

    चाल भाई तू भी दर्शन पाईए, जब मनैं आच्छा बुरा बताइए<br>
    उल्टा फूल सोपणा चाहिए, देगी चीज उधारी करकै ।।2।<br><br>
    बिन बालम हो नार बेहुनी, दिन तै रात लागती दूनी,<br>
    किसे बेईमान नै छोड़ी सुन्नीन, खिलमा केशर क्यारी करकै ।।3।<br><br>
    कहूं धर्म का ख्याल सोच कै, मुझ बन्दे का हाल सोच कै,<br>
    लखमीचन्द टुक चाल सोच कै, ना मारैगा काल खिलारी करकै ।।4।<br><br>



</font>
</body>








</html>