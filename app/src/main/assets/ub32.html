<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b> हे त्रिलाकी भगवान, पार तनैं तारे नर नारी<br>
    जो तेरा बणकै दास रहा  ।।टेक।<br><br>	</b>

    कैरो छिक लिये चीर तार कै, बैठगे आखिर कार हार कै,<br>
    मारकै दुर्योधन का मान, सभा मैं जब द्रोपद ललकारी,<br>
    चीर मैं तूं छुपकै खास रहा  ।।1।<br><br>


    जन्म सब दुख मैं काट लिया, भेद तेरा सारा पाट लिया,<br>
    डाट लिया सूए कै मैं ध्यान, पार तनैं गनका भी तारी,<br>
    सोच मैं तराए बास रहा  ।।2।<br><br>
    तेरा किस-किस नै दर्शन पा लिया, बण सन्यासी शेर सजा लिया,<br>
    बचाली या मोरध्वज की ज्यान, भगत नै ना हिम्मत हारी,<br>
    इतनै तेरा विश्वास रहा  ।।3।<br><br>
    लखमीचन्द कर ज्ञान शुरू, ज्ञान तै होगे पार ध्रुव,<br>
    गुरू नारद तै पा लिया ज्ञान, लात जिसकै मौसी नै मारी,<br>
    भगत के तू हरदम वास रहा  ।।4।<br><br>


</font>
</body>








</html>