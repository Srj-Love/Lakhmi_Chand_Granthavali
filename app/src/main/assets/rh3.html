<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>राजा :-</b><br>
कदे-कदे रंग महल में, थे सबके सरदार,<br>
पवन तलक की आड़ थी, नौकर कई हजार<br>
नौकर रहैं थे हजार, दास चरणां के,<br><br>
इब मरण तैं आगै, और बता डरणा के,<br>
राणी पहूच गई जड़ै, जल बहरे थे बरणां के<br><br>
<b>राजा :-</b><br>
हरिशचन्द्र के चेहरे की,, मगरूरी झड़गी,<br>
दुख विपता की काली, नागिण लड़गी,<br>
छत्री कै एक औरत, आंवती नजर पड़गी ।<br>
<b>राणी :-</b><br>
दुख की चिन्ता, मेरे गात मै जागगी,<br>
सुख की समय, सौ-सौ कोस भागगी,<br>
राणी बरणां नदी मै, जल भरण लागगी ।<br><br>
<b>राजा :-</b><br>
चुप था पर, बोले बिन नही सरै सै,<br>
न्यूं चिन्ता मै, मेरा गात चिरै सै,<br>
मनै घड़ा ठूआदे तूं, पाणी कौण भरै सै ।<br><br>
b>राणी :-</b><br>
हो पार गए जो भजन करैं, हर क्यां नै,<br>
मैं कहूं सूं दियों काम छोड, डर क्यां नै,<br>
पिया विपत पड़ी मै क्यो भूल गया, घर क्या नै ।<br><br>
<b>राजा :-</b><br>
जाण गया चिन्ता, मेरे जिगर नै खा सै,<br>
न्यूंऐं राणी दिन-रात, फिकर मै जा सै,<br>
मैं तनै न्यूं बुझू तूं मेरी, मदनावत तै ना सै ।<br><br>
<b>राणी :-</b><br>
हो कहरी सू तनै, कोन्या बात पिछाणी,<br>
मेरे साजन समय, या आवणी-जाणी,<br>
लिये आंख खोलकै देख तेरी, मैं मदनावत राणी ।<br><br>
<b>राजा :-</b><br>
मदनावत तूं ध्यान, हरी मै धरीयें,<br>
मै कहरया सूं गोरी, मत वचना तैं फिरिये,<br>
मनै नही पिछाणी तूं, गिल्ला मतन्या करिये ।<br><br>
<b>राणी :-</b><br>
पार गये जिसनै लिया, ईश्वर का शरणां सै,<br>
पिया मरण तै आगैं और, बता के डरणा सै,<br>
जै नही पिछणू तै, के गिल्ला करणा सै ।<br><br>






</body>








</html>