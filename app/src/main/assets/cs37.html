<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- सोमवती चापसिंह से पूछती है ये कौन शेरखान है। जिसका नाम लेकर आप मुझ पर ये घटिया आरोप लगा रहे हो। यहां पर तो बस आपकी बुआं जरूर आई थी। इतनी सुनकर चापसिंह समझ गया, कि यह कोई धोखा है। और सोमवती निरदोष है। इसके साथ कोई छल हूआ है, पर मन मे कुछ प्रशन अब भी बाकि थे। अब सोमवती से क्या  वर्तालाप करता है।</b><br><br>


    छ: महीने की कहग्या था, तनै सोचकै जिन्दगी काटी कोन्या,<br>
    था ढंग तेरी ईज्जत बिगड़ण का, तूं दो चीजां तै नाटी कोन्या ।। टेक ।।<br><br>

    जब तै बच्ची बणै थी प्रण की, रही ना दासी पति के चरण की,<br>
    मेरी सधली सै घड़ी मरण की, कितै लिकड़ण नै घाटी कोन्या ।।1।।<br><br>

    घुण नै खा लिया पेट चणे का, के अर्सा था दिन घणे का,<br>
    मजा चखाता बुआ पणे का, वा आज तलक तनै डाटी कोन्या ।।2।।<br><br>

    बैरण जागी बिना औलादी, मेरे मरे की गमी ना श्यादी,<br>
    तनै पति की फन्द मै ज्यान फसादी, तेरै कोढ लाग देह पाटी कोन्या ।।3।।<br><br>

    जब तूं बच्ची बणै थी भगत की, तनै सब मेटी पैड़ अगत की,<br>
    लख्मीचन्द कर सैल जगत की, रोज बसण नै जांटी कोन्या ।।4।।<br><br>



</font>
</body>








</html>