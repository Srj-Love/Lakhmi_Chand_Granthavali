<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- मालन क्या कहती है ।</b><br><br>
    इसमैं के धर्म बिगड़ता तेरा मैं तनैं भेद कहूं सारा रे ।।टेक।<br><br>

    सोचूं थी घणा अकलबन्द चातर, मतना मारै ईंट कै पात्थर,<br>
    भषमासुर मारण खातिर, विष्णु नै रूप जनाना धारया रे ।।1।<br><br>

    तेरे तै बोल कहया साचा था, मनैं पहलम झटकै जाच्यांर था,<br>
    एक दिन दशरथ भी नाच्या  था, ना सिर परशुराम नै तारया रे ।।2।<br><br>

    तू सै अकलबंद घणा स्याणा, तेरे तै मैं ना करती धिंगताणा,<br>
    एक दिन बणा भीम जनाना, कीचक हांगे तै मारया रे ।।3।<br><br>

    लखमीचन्द का छन्द खरया था, तेरै ना साचा बोल जरया था,<br>
    एक दिन कृष्ण नै भी रास करया था, ब्रज में उठा झन्का र रे ।।4।<br><br>

</font>
</body>








</html>