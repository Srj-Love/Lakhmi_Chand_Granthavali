<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>आओ हे मनावैंगे बसन्त सखी री  ।।टेक।<br><br></b>
    बसन्त सम्बन्धी ग्रीष्म तपैंगे, फेर हम माला मेघ की जपैंगे,<br>
    शर्द बलवान छुपाए नहीं छुपैंगे, शर्द तै आवैंगे हेमन्त सखी री ।।1।<br><br>
    ज्ञान के कलसे भरे गए रिस रित, हेमन्त गये तै आवैंगे शिशु ऋत,<br>
    ये सब मिलकै होवैं एक रंग मिश्रित,<br>
    शिशु सै  ऋतुओं का अन्त सखी री ।।2।<br><br>
    बाले बसन्त को आओ हे पुकारैंगे, तन मन धन हम सब वारैंगे,<br>
    पितृ देव ऋषि ऋण तारैंगे, ल्याओ डांरगे फूल अनन्त सखी री ।।3।<br><br>

    काले बसन्त को आओ हे मनावैंगे, फेर मन इच्छित फल पावैंगे,<br>
    लखमीचन्द जो हरि गुण गावैंगे,<br>
    हो अगला जन्म सुखन्त सखी री  ।।4।<br><br>





</font>
</body>








</html>