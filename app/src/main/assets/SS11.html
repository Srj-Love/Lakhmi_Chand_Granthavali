<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">
<p><b>वार्ता:— सावित्री की बात सुनकर नारद जी राज अश्वपति से क्या कहने लगे ।</b><br><br>

    नारद जी बोले कुछ, पहचान ना करी जा भाई ।। टेक ।।<br><br>

    ठीक कहणी ना बार-बार की, जिसनै खबर हो धर्म सार की,<br>
    डूबैंगे जडै शर्मदार की, काण ना करी जा भाई ।।1।।<br><br>

    शादी करदयो कुछ ना डर सै, इसके मन का चाहया बर सै,<br>
    इसकी बुद्धि या स्थिर सै, खींच ताण ना करी जा भाई ।।2।।<br><br>

    इसकी रटन से सत्यवान की, पेश चलै ना म्हारे-तेरे ध्यान की,<br>
    शास्त्रों के ज्ञान की, कुछ हाण ना करी जा भाई ।।3।।<br><br>

    लख्मीचंद ढंग मेरी निंगाह मैं, आ रही सै मेरी सलाह मैं,<br>
    तेरी बेटी के ब्याह मैं, कुछ गिलाण ना करी जा भाई ।।4।।<br><br>

</p>

</body>








</html>