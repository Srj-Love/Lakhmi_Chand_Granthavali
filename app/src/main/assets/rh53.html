<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>के रहै थी पटे बिन जाण, गैर के कोए मुद्दा धरया करै ।। टेक ।।</b><br><br>

वा त्रिया डाण कहावै, जो पहलम अपणा कुटम्ब खपावै,<br>
फेर सबनै मरे मनावै अन्याण, नाश औरां का भी करया करै ।।1।।<br><br>

कालिया असल भंगी का तुखम, नौकर राख्या खर्च कै रकम,<br>
जिसा कुछ दे-दे हुक्म किसान, करे बिन किस नै सरया करै ।।2।।<br><br>

इस मौके पै डाण हथ्यागी, इब भाग कड़े कै जागी,<br>
इब मनै पागी तेरी रिठाण, जडै कै तू लुहकती फिरया करै ।।3।।<br><br>

सत भगती म्य ध्यान डटे बिना, लख्मीचन्द हरी रटे बिना,<br>
सुणी सै पिटे-छिते बिना, बेईमान चोर के हां भी भरया करै ।।4।।<br><br>





</body>








</html>