<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    एक बर्तन में पाणी भरकै, गोरा-गोरा गात पवित्र करकै,<br>
    ठाकुर जी की मूर्ति धरकै, पूजा करण लगी मीरा जी  ।। टेक।<br><br>


    तेरे आगै ढेरी कर दयूं तन की, मनैं तै चाहना ना घर धन की,<br>
    अपणे साजन की गैल सजूंगी, सोवत जागत मैं तनैं भजूंगी,<br>
    प्राण जाओ ना नेम तजूंगी, न्यूं  बांधण प्रण लगी मीरा जी  ।।1।<br><br>


    चुपकी थी चन्दा केसी सूरत, और क्यांहए की नहीं थी जरुरत,<br>
    एक मूरत ल्याई सू गैल ल्हकको कै, घर कुणबे तै न्यारी हो कै,<br>
    चरणांब्रत बणां पां धो कै, न्यूं घूंटी भरण लगी मीरा जी  ।।2।<br><br>

    समझ कै परम परे के सा धाम, रटूंगी सच्चे दिल से नाम,<br>
    काम करूं जल दूध छाण कै, पर घर देख्या नहीं था आण कै ,<br>
    ठाकुर नै भगवान जाण कै पिया जी के चरण लगी मीरा जी  ।।3।<br><br>

    पिया जी की भक्ति में आनन्द, कटज्या जन्म-मरण के फन्द,<br>
    लखमीचन्द कह प्रेम जगा कै, सतगुरु जी की तरफ निघां कै,<br>
    हरि कीर्तन हरि गुण गा कै, कष्ट नै हरण लगी मीरा जी   ।।4।<br><br>





</font>
</body>








</html>