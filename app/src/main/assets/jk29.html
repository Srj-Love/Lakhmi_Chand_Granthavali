<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता : अब सोना दे क्या कहती है ।</b><br><br>

    कितने दिन तनै हो लिए हो मरज्याने बैरी,<br>
    एकली मैं पीहर में छोड़ी  ।।टेक।<br><br>

    रात दिनां फिरी रोवंती धोंवती,<br>
    फिकर में एक घड़ी नहीं सोवती,<br>
    मोती ना लड़ में पो लिए,<br>
    तील नहीं रेशम की पहरी,<br>
    चली ना कदे खिणवाकै ठोडी ।।1।<br><br>

    सखी खेलै थी फाग सुहाग,<br>
    मैं तेरै ब्याह दी भोडे मेरे भाग,<br>
    राग नै आश्क सारे मोह लिए ,<br>
    महिफल जिनकी थी गहरी,<br>
    नाचती मै मुड़ तुड़ कै कोडी ।।2।<br>

    कित हांडै था मारया-2, फिकर करै था कुणबा थारा,<br>
    12 बर्ष हम रो लिए, हो बाकी ना रहरी<br>
    चुन्दड़ी नहीं कदे चाले की ओढ़ी ।।3।<br>

    लखमीचंद इसे छन्द विचारै,<br>
    इब के मुंह ले कै आग्या म्हारै, तारै क्यूं बातां के छोलिये,<br>
    जले मै मै मैं अप बीती कहरी, पड़ै मेरा सबर बणै तू कोढ़ी ।।4।<br><br>



</font>
</body>








</html>