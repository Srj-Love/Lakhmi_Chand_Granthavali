<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
   <b> वार्ता:- इतनी बात सुनकर अपने भाई की ताराचन्द ने गऊशाला, दान-पुन्न आदि बन्द कर देता है और समय का चक्र कैसे चलता है। कवि ने क्या वर्णन किया।</b><br><br>

    फर्क होया, सेठ जी के दिल मै, सब धर्म छोड दिये भूल मै ।। टेक ।।<br><br>

    कुसंग सिखा गया हरीराम, दिये सब छोड़ धर्म के काम,<br>
    सेठ जी ताराचन्द का नाम, बेहुदयां मै दर्क होया,<br>
    फंसा हलचल मै, शुभ कर्म मिला दिये धूल मै ।।1।।<br><br>

    जितने थे सदाव्रत विद्यालये, गऊशाला-मन्दिर और शिवालये,<br>
    सारै पर्चे लिख-लिख डाले, अकल तैं चर्क होया,<br>
    आग्या बैरी के छल मै, ना दान दिये स्कूल मै ।।2।।<br><br>

    ताराचन्द सेठ था खाशा, ईब होग्या टूकड़े तक का सांसा,<br>
    देखै थी दुनिया दीन तमाशा, फांसा सर्क होया,<br>
    फांसी घली गल मै, गया बैठ पाप की झूल मै ।।3।।<br><br>

    लख्मीचन्द के खोट सार का, जब आवण लगै बख्त हार का,<br>
    ताराचन्द साहूकार का, बेड़ा गर्क होया,<br>
    पाप के जल मै, जाणू कोए भौरां बुचकै मरग्या फूल मै ।।4।।<br><br>


</font>
</body>








</html>