<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब लकडहारा बीना के परदे की आड में अपनी कहानी सुनता है।</b><br><br>

माता नै बणवास टोह लिया, बेटा जणकै दाग धो लिया,<br>
आठ साल का कंवर हो लिया, जिब मां मरगी कंगाल की ।।टेक।।<br><br>

ऐसी लागी चोट जिगर म्य, बोझ तलै बाल रहे ना सिर म्य,<br>
माधोपुर मै जाया करता, बेच लाकड़ी आया करता,<br>
जिब कितै दो रोटी खाया करता, ना चाहना थी धनमाल की।।1।।<br><br>

दुख म्य तख्त धरण के हिलगे, राह चलते के गल मै घलगे,<br>
बण मैं मिलगे दो अपराधी, धिंगताणे तै करदी शादी,<br>
बीना कंगले के संग ब्याहदी, थी 17-18 साल की।।2।।<br><br>

उड़ै था घोर अन्धेरा बण, कुछ टोटा कुछ बालकपण,<br>
छन कंगण बेचे तै धन होग्या, फेर गंगा नहाणे नै मन होग्या,<br>
न्हाएं-धोयें तै शुद्ध तन होग्या, फेर एक बात बणी नई चाल की।।3।।<br><br>

लखमीचन्द रहया किश्ती म्य देख, किसी लगी रेख मै मेख,<br>
एक पकड़ लिया एक रही रोवती, आंसू तै मुहं रही धोवती,
चौगरदे नै फिरै टोहवती, वा हूर अवस्था बाल की।।4।।<br><br>

लखमीचन्द न्यू सोचण लाग्या, पकड़ कालजा बोचण लाग्या,<br>
कंगला लड़का लोचण लाग्या, जाणु मछली सूखे ताल की।।5।।<br><br>



</body>








</html>