<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- ज्यानी को देखकर सुनारी क्या कहती है ।</b><br><br>

    हुए सुख कम कसरे, पायां मैं पसरे सुण दादसरे,<br>
    या बात कहण की ना  ।।टेक।<br><br>

    बेटी धन माल पराए किसके, प्याले पीणें दीखैं विष के,<br>
    चाहे जिसके कहे तै, कष्ट सहे तै, आये गए तै,<br>
    मैं मूल फहण की ना ।।1।<br><br>

    ब्याह करया था लगा कै रंग रास, मनैं थी जमाई मिलण की आश,<br>
    दो बदमाश गिणा गया,  कुछ कहा ना सुण्याय गया, किला चणया गया,<br>
    कोए बुर्ज ढहण की ना ।।2।<br><br>

    मेरी बेटी सै गरीब गऊ, इसनै देख जलै मेरा लहू,<br>
    हो बहू गेल्यां बर की,  शोभा घर की, सिल पाथर की,<br>
    पाणी पै बहण की ना ।।3।<br><br>

    ये चार कली लखमीचन्द नैं घड़ी,  मैं दादा तेरे पाया में पड़ी,<br>
    खड़ी हुई बणकै ढेठी, पाया मैं लेटी, बाप कै बेटी,<br>
    सदा रहण की ना ।।4।<br><br>


</font>
</body>








</html>