<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

बात मेरी परचे में लिख ले, गरीब के मारे का दुख हो ।।टेक।।<br><br>
क्यों जन्मैं थी मां सत्यानाशण, लगे मनै गरीब समझ के ताशण,<br>
बासण जौणसा आवे म्य पकले, फेर चाहे होली की लुक हो।।1।।<br><br>

क्यों बणरे सो ब्रह्म कसाई, तुमनै दया जरा ना आई,<br>
भाई मनै मार पीटके छिकले, न्यू के इज्जत म्य टुक हो।।2।।<br><br>
मेरा किसे तै बैर नहीं था गाढा, मेरे डरते का चढग्या जाड़ा,<br>
जै ठाड़ा हीणे नै तकले, फिर हर चाहे सुख हो।।3।।<br><br>

लखमीचन्द दूसरा दर्जा, गढ़या धर्म का नरजा,<br>
प्रजा पाछे तै कुछ भी बकले, ब्राह्मण तै अग्नि का मुख हो।।4।।<br><br>



</body>








</html>