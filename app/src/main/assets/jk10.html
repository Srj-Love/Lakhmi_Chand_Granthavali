<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  ठण्डी ठण्डी हवा चल रही थी, ज्यानी बहुत थका हुआ था,
    उसे वहां नींद आ गई। बाग की देखरेख करती मालिन भी वहां पहुंच गई,
    उसने ज्यानी को वहां सोते देखकर उस पर कोड़े बरसाने शुरू और
    कर दिये क्या कहने लगी ।</b><br><br>


    बुरा बदी नै त्यागै कोन्यां, सौ बै कहली तेरै लागै कोन्यां,<br>
    रूक्के दे लिए जागै कोन्यां, तू कौण मुसाफिर सै  ।।टेक।<br><br>
    मनै करली बहुत समाई,  इब तू ऊठ खड्या हो भाई<br>
    कांटे राही के मैं बोग्या, तू गलतान नींद में होग्या,<br>
    इस तरियां आड़ै पड कै सोग्या, जाणूं अपणाए घर सै ।।1।<br><br>
    इब तू ऊठ चलया जा घर नै,  मैं ना डाट सकूं किसे नर नैं,<br>
    ना तै तेरे सिर नै तरवादूंगी, तेरे पायां बेड़ी भरवा दूंगी,<br>
    हवालात में गिरवा दूंगी, उड़ै दुख जिन्दगी भर सै  ।।2।<br><br>

    के तू सोग्या कर कै नशा, दिखायूंगी फन्द के बीच फंसा,<br>
    के बसा लिया आड़ै घरवासा, हिलता नहीं रती भर माशा,<br>
    तनै छोड़ दई जीवण की आशा, तू किसा नर सै ।।3।<br><br>
    तेरे सब छुटग्ये ऐश आनन्द, गल में घल्या विपत का फन्द,<br>
    लखमीचन्द जुल्म कर डाल्या, बोलूं सूं ना तिल भर हाल्या,<br>
    सोवै सै किसा ताण दुशाला,  होणी तेरे सिर सै ।।4।<br><br>



</font>
</body>








</html>