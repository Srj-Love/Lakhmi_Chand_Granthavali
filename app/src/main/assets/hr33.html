<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :-  अब रांझा क्या कहता है ।</b><br><br>

    मरवाकै पूत बिराणा, ताणैं चीर हरे नै,<br>
    सोवै सै रै सौवण आली  ।।टेक।<br><br>
    बर्तनी छोड़ी पहली रशम, बता इब किसतै मिलावैगी चशम,<br>
    तनै खसम बणा लिया काणा, तू मनै हीर मरै नै,<br>
    रोवै सै रै रोवण आली  ।।1।<br><br>
    गात मनैं रुई की ज्यों लोडया, बता इब क्यां का लेगी ओडा,<br>
    तनै छोडया यार पुराणा, तू तकदीर खरै नै, टोहवै,<br>
    सै रै टोहवण आली  ।।2।<br><br>
    इस तरयां तै मैं जीऊं क्यूंगा,<br>
    जन्म फेर दुनियां में लूंगा, तनै दूंगा सदा उलाहणा,<br>
    तू मेरे शीर करे नै खोवै सै, रै खोवण आली ।।3।<br><br>
    लखमीचंद नै थी तेरी साख,<br>
    तनै किसा जुल्म  करया नालायक,<br>
    मलवा दी राख, छुटा दिया नहाणा,<br>
    तू मेरे नीर भरे नै ढोहवै, सै रै ढोवहण आली ।।4।<br><br>

</font>
</body>








</html>