<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता :-  यह सुनकर सेठाणी ने कहा रिश्ता में बतला देती हूं ।
    रानी के पूछने पर बताया कि मैं मुल्तान शहर के रहने वाली
    हूं । वहां राजा कर्णसिंह राज्य करते हैं । उनके यहां
    'नौटंकी' नाम की लड़की है । सेठाणी वहां से चली गई।
    इतने में फूलसिंह शिकार खेल कर घर आ गया । वह भूख
    और प्यास से व्याकुल था । आकर उसने भाभी से पानी
    मांगा तो क्या होता है।</b><br><br>


    मेरी ले लिए दया री तेरा होगा भला,<br>
    मैं मरूं सूं तिसाया जिया जा सै जला ।।टेक।<br><br>
    <b>फूलसिंह :-</b><br>
    सुबह से अन्न खाया ना पीया नीर, आगै अप अपणी तकदीर,<br>
    मेरा दुखी सै शरीर नीर नैना तै ढल्यात ।।1।<br><br>


    <b>भाभी :-</b><br>
    आवतैं हें इसी हकुमत लाई, जाणूं तेरी लागू सूं खुद ब्याही,<br>
    जितणी सौड़ समाई उतने पायां नै फला ।।2।<br><br>
    <b>फूलसिंह :-</b><br>

    गौर कुछ करिये मेरी बात की, चिन्ता मिटती नहीं गात की,<br>
    वा भी करती शर्म जात की नटणी जो करै सै कला ।।3।<br><br>
    <b>भाभी :-</b><br>


    कितै लेज्या  नैं देश लिकाड़ा, कै कितै मोडा बण कनपाड़ा,<br>
    फिरै किस का बिगाड़ा मेरे गल मैं घल्या  ।।4।<br><br>

    <b>फूलसिंह :-</b><br>


    मनैं तू अपणा खोल मता दे , आज मनै भूले नै राह दिखादे,<br>
    मनै न्यूं तै बतादे तेरी के सै सलाह ।।5।<br><br>
    <b>भाभी :-</b><br>



    घणी लखमीचन्द तै डर रही सूं , न्यू गुस्से नै कम कर रही सूं,<br>
    मैं के तेरी खातिर भररी सूं , ठण्डे नीर का तला ।।6।<br><br>
    <b>फूलसिंह :-</b><br>

    लखमीचन्द कहै खूब संभलज्याा,  भावज तू बदी करण तै टलज्यां,<br>
    ना तै लगते बूंद पिंघलज्या  यू तन माटी का डला ।।7।<br><br>



</font>
</body>








</html>