<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- अब मालिण की बात सुनकर फूलसिंह कहने लगा कि आप
    चाहो तो ठहरा भी सकती हो । अब फूलसिंह क्या कहने लगा ।</b><br><br>

    न्यू सोची थी छत्री नैं निभा कुछ अपनी ओड़ दे,<br>

    रात-रात भर डटणा सै मालिण नैं कोड़ दे ।।टेक।<br><br>
    बाग मैं ठहरग्या भका सिखा कै,  देख्या चारों तरफ लखा कै,<br>
    नकद नामें का लोभ दिखाकै, मुंह चाहे जिसका फोड़ दे ।।1।<br><br>

    आज तनै प्रदेशी डाटया सै,  ना इसका गुण अवगुण छांटया सै ,<br>
    नकद नामें का के घाटा सै,  ले मुल्हाजा जोड़ दे  ।।2।<br><br>

    समझ ज्ञान मिलै गुणियां मैं,  सतसंग मिलै ऋषि मुनियां मैं,<br>
    यो लोभ नीच दुनियां मैं , नाड चाहे जिसकी तोड़ दें  ।।3।<br><br>

    मालिण के सोवै सै क्यूं ना जागै,  क्यूं ना बदी का रस्ता त्यागै,<br>
    लखमीचन्द गुरु के आगै अपणी छोड़ मरोड़ दे ।।4।<br><br>


</font>
</body>








</html>