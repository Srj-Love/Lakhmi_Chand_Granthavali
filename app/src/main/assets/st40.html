<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता:- अब धर्ममालकी आरता करती है तो औरतें क्या गाती है।</b><br><br>

    आरता हे! आरता, रलमिल करल्यो आरता ।। टेक ।।<br><br>

    चिन्ता दूर भगादो तन की, बणी सजधज ज्यूं बिजली घन की,<br>
    इस भोले बनड़े के मन की, वार्ता हे! वार्ता,<br>
    हंस खिलकै करलो वार्ता।।1।<br><br>

    आज म्हारी आनन्द होगी खोड़, मिलग्या बने-बनी का जोड़,<br>
    भले बनड़े के घोड़े का पौड़, मारता हे! मारता,<br>
    जली धरती दलकै मारता।।2।।<br><br>

    रूप जणु चिमका लगै धूप का, ध्यान डिगज्या किसे बेकूप का,<br>
    बादल इस बनड़े के रूप का, झारता हे! झारता,<br>
    जणूं चन्दा चिलकै झारता।।3।।<br><br>

    श्री लख्मीचन्द गुरू के धाम का, सखी तुम करलो भजन राम का,<br>
    ईश्वर बाळम म्हारे नाम का, तारता हे! तारता,<br>
    पर गळ मै घलकै तारता।।4।।<br><br>




</font>
</body>








</html>