<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>जगत सै रैन का सपना रे ।।टेक।<br><br></b>
    ना तूं किसे का ना कोए तेरा, सपने समान समझ घर डेरा,<br>
    चिड़िया कैसा रैन बसेरा, जिसनै तू सोचता अपना रे ।।1।<br><br>
    दन्त बकर शीशपाल कित गए, जिनके भरे खजाने रित गए,<br>
    वे भी काल के मुंह में चित गए,  होया चांद ज्यूं छिपना रे ।।2।<br><br>
    पांडो निर्भय डोला करते, सबके आगै बोल्या करते,<br>रे
    जो पृथ्वी नै तोल्या करते, होया बड़े योध्यां का खपना रे  ।।3।<br><br>
    काल अचानक मारै छन मैं, सब रहज्या तेरी मन की मन,<br>
    सोच मानसिंह चौथे पन मैं, चाहिए ॐ नाम जपना  ।।4।<br><br>


</font>
</body>








</html>