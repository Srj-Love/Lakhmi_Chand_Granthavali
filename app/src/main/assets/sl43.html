<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :- लकड़हारा कहने लगा कि मैंने शादी कराकर अपने आप दुख को खरीद लिया और साथ में तू मेरे दुख में शामिल हो गई। अब लकड़हारा क्या कहने लगा।</b><br><br>

ब्याह तै होया, पर होगी दुखी रै गोरी,<br>
घर छुटग्या इब मिली सै कुटी ।।टेक।।<br><br>

झगड़ा छिड़ग्या तेरी बरबादी का, मै साझी तेरी देह आधी का,<br>
बीना गोरी तेरै ब्याबह-शादी, का चा तै होया,<br>
क्यूं के मद मै ठुकी रै गोरी, पति बटें थे जब कड़ै जा लुटी।।1।।<br><br>
सदा रहूं जिन्दगी का साथी मैं, बन्धग्या धर्म रुप गाती मैं,<br>
दुख दर्दां का मेरी छाती मैं, घा तै होया,<br>
पर काया फुकी रै गोरी, मुश्किल जागी झाल उटी।।2।।<br><br>

मौका सही प्रीत पालण का, मैं बचना तैं ना हालण का,<br>
इब म्हारी वंश बेल चालण का, राह तै होया,<br>
पर नाड़ झुकी रै गोरी, हाथां तै जा सै डोर छुटी।।3।।<br><br>

यो घर धौरै नहीं गाम कै, रहणा होगा दिल नै थाम कै,<br>
लखमीचन्द कहै म्हारे राम कै, न्याय तै होया,<br>
कदे होंगे सुखी रै गोरी, जै जोड़े के मैं रही तै जुटी।।4।।<br><br>



</body>








</html>