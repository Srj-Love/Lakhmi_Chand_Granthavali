<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता :— राजा नल हंसों को देखकर, उनको पकडने के लिये आगे बढे तो सभी हंस भाग जाते हैं, परन्तु एक हंस को राजा नल पकड़ लेते हैं। वह हंस जानता था कि यह राजा नल है और बडा धर्मात्मा है। तब वह हंस राजा नल से क्या कहता है।</b><br><br>

    राजा नल मारिये मत, जै दया करै तै मेरी,<br>
    तेरे भाग कै नीचे दबकै, मैं भूलग्या हेरा-फेरी ।। टेक ।।<br><br>

    सजनों तै ना खटकया करते, सहम नाड़ ना झटक्या करते,<br>
    हम तेरे दर्शन नै भटक्या करते, मिलकै श्याम-सवेरी ।।1।।<br><br>

    लड़ना चाहिए तैयार भी हो तै, हटै नही चाहे हार भी हो तै,<br>
    भवसागर तै पार भी हो तै, चाहिए प्रीत घनेरी ।।2।।<br><br>

    मनै तेरी लई आज आड ले, सुण बीरसैन के पूत लाडले,<br>
    जो शरण पडे की ज्यान काढ ले, तै धर्म की डूबा-ढेरी ।।3।।<br><br>

    लखमीचन्द कहै छाया धूप की, गर्ज मिटै ना अन्धकूप की,<br>
    राज भीम कै बेटी तेरे रूप की, उसतै जोट मिलांदू तेरी ।।4।।<br><br>



</font>
</body>








</html>