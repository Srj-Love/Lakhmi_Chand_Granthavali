<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब मनशा सेठ पूछते है कि भाई ताराचंद आज कैसे आगमन हुआ तो ताराचंद क्या कहते है।</b><br><br>

    प्यारा माणस वो हो सै, जो भीड़ मैं काम सारदे भाई,<br>
    ये ले दो सौ नकद रूपइये, पाछला हरफ तारदे भाई ।। टेक ।।<br><br>

    न्यु तै दुनिया मै प्यारे बहोत घणें सै, पर तेरे कैसे एक-आध जणें सै,<br>
    घणे दिंना मै दाम बणें सै, यो टोटा जी तै मारदे भाई ।।1।।<br><br>

    भजन करूं था सुबह-शाम का, मारया मरग्या हरिराम का,<br>
    वो माणष ना किसे काम का, जो करकै पर्ण हार दे भाई।।2।।<br><br>

    कर्म की बाजी चली हार म्य, फर्क पड़या ना म्हारे-तेरे प्यार म्य,<br>
    मै धंसरया सूं पाप गार म्य, तू पकड़कै अधर उभार दे भाई।।3।।<br><br>

    लख्मीचन्द छन्द नई तर्ज का, तनै बेरा सै मेरे मर्ज का,<br>
    सिर पै भरोटा धरया कर्ज का, पकड़कै तलै डारदे भाई ।।4।।<br><br>





</font>
</body>








</html>