<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    बहुत समय पहले दिल्ली शहर में एक ताराचंद नाम के धर्मात्माज सेठ हुए हैं, वह जाती के वैश्य थे। उनकी सेठानी का नाम दयावती तथा पुत्र चंद्रगुप्त था। सेठ ताराचंद बड़े धार्मिक व्यक्ति थे, बंबई कलकत्ता तथा अन्य बड़े-बड़े शहरों में उनकी कोठियां और व्यापार था। सेठ जी ने जगह-जगह पर कईं धर्मशालायें, कुयें आदि बनवाए, कुछ स्थानों पर गौशाला तथा पाठशालाएं भी खोल रखी थी। चारों तरफ सेठ जी की जय जयकार हो रही थी। जब वार्षिक गंगा स्नाशन आता तो सेठ जी सहपरिवार गंगा पर जाते स्नान करते और बहुत साधन गरीबों में बांटते। इस तरह सेठ जी का यश चारो तरफ फैला हुआ था। एक बार वार्षिक गंगा स्नान का पर्व आ गया तथा सेठ जी ने बहुत साधन अपने साथ लिये और परिवार के साथ गंगा पहुंच गए। हापुड में सेठ मंशाराम रहते थे। वह भी परिवार के साथ गंगा स्नान करने आए हुए थे। उसने भी अपना तंबू सेठ ताराचंद के तंबू के समीप ही लगा लिया, मनसा सेठ, सेठ ताराचंद से मिलना चाहता था। दोनों सेठ और सेठानी सेठ ताराचंद के तंबू में गए सेठ जी ने बड़ा आदर सत्कार किया और आपस में परिचय होने पर दोनों पगड़ी बदल यार बन गए। सेठ ने बहुत साधन पुण्य  में लगाया तथा खुशी-खुशी वापस दिल्ली लौट गए। ताराचन्दग का छोटा भाई हरिराम था, जो ताराचंद के यश को सहन नहीं कर सका। हरिराम एक बात से विश्वस्त है कि भाई ताराचंद का नाम व प्रसिद्धी और व्यापार उसके दान, पुन, धर्म, साधू, ब्राह्मण सेवा से खूब प्रगति कर रहा है।  दूसरी तरफ हरिराम के पास ज्यादा धन है, अच्छा व्यापार है, परंतु नाम की प्रसिद्धि नहीं है। उसके ब्याज ज्यादा लेने तथा कंजूसी से लोग खुश नहीं हैं, ताराचंद का अनुसरण करने की बजाए उसके मन में यह बात आई कि यदि ताराचंद का धर्म कम करवा दूं या समाप्त करवा दूं तो उसकी प्रसिद्धि और काम दोनों समाप्त हो जायेंगे। फिर हरिराम ताराचंद भाई का पुन्न-दान छुड़वा देता है। व्यापार समाप्त हो जाता है, खूब गरीबी आ जाती है। ताराचन्दद का इकलौता बेटा चंद्रगुप्त 6 साल का था, उसकी मां का नाम दयावती था। गरीबी से परेशान दयावती अपने पति को कहती है कि चंद्रगुप्त को उनके दोस्त हापुड वाले मनसा सेठ के पास 200 रू0  में गिरवी रख आओ। उधर मनसा सेठ की सेठानी सद्भाववश रुपए देने को तो कहती है, परंतु लड़का रखने को उचित नहीं समझती। ताराचंद की जिद पर लड़का रख लिया जाता है और 200 रू0 ताराचंद को दे दिए जाते हैं। भाग्य की विडंबना देखो जब रास्ते में हरन्न दी  नदी पर ताराचंद स्नारन करता है तो 200 रूपये की न्योाली गुम हो जाती है। ताराचंद रोता-पीटता घर आया और उसने सारी बात बताई, दयावती समझ गई भाग्य का कोई चक्कर है। चंद्रगुप्त 18 साल का हो गया है मनसा सेठ उसको रुई के जहाज के साथ सिंगलद्वीप में रूई को आढत पर बेचने के लिए भेजता है। उसकी दो भाभी उसे लाल और जुड़ा उनके लिए लाने को कहती हैं, भाभियों को पता था लाल और जुड़ा केवल शादी में छनों की रस्म पर सेठ लोग देते हैं। उसको बाजार में यह चीजें मोल नहीं मिली। चंद्रगुप्त एक धर्मशाला में फिक्र कर रहा था, वहां पर एक सेठ की बारात रुकी हुई थी। उनका दूल्हा जिसकी सगाई 15 साल पहले हुई थी, चेचक की बीमारी से काना हो गया था तथा मुंह पर दाग हो गए थे, रंग का काला हो गया था। चंद्रगुप्त बहुत ही सुंदर और बांका जवान था, दूल्हे के पिता ने चंद्रगुप्त को बारोठी और फेरों के लिए अनुबंधित कर लिया। शादी में उसको लाल और जुड़ा तो मिल गए, परंतु उसके मन में एक ग्लारनी हो उठी के फेरे लेने के बाद दुल्हन को अंधेरे में नहीं रखना चाहिए, साजिश खुल गई बारातियों को पीटकर खदेड़ दिया।  दुल्हन धर्ममाल्कीद को चंद्रगुप्त के साथ विदा किया एक और नई बात घटी। रास्ते में चंद्रगुप्त सोचता है की मंशा सेठ तथा उसका परिवार इस शादी का अनुमोदन नहीं करेगा। वैसे भी धर्ममाल्कीस को रोज कोसेगें। जीना दूभर हो जाएगा, इन भावों के वशीभूत दुल्हन को टापू में सूती छोड़ देता है, शादी का सारा जेवर भी वही छोड़ देता है, लाल और जुड़ा लेकर आ जाता है, उसकी भाभी शादी को समझ गई, परंतु चंद्रगुप्त डरता हॉं नहीं भरता है, रास्ते में बताएं पते के आधार पर दुल्हन दिल्ली आती है।  साधु का भेष बना लेती है ताराचंद का मिलन होता है, साधु अपने धूने में सोने की कांगणी रख देता है, ताराचंद को धूंणा टटोलने के लिए कहता है, कांगड़ी मिलती है उसको बेचकर चंद्रगुप्त को छुड़वा लेता है। साधु की पेशकश सफल हुई, उधर मनसा सेठ का परिवार चंद्रगुप्त को सारे धन का तीसरा भाग देकर विदाई करते हैं। इस प्रकार माता पिता लड़का बहू का मिलन होता है, परिवार सुचारु रुप से चलता है। ताराचंद पुरानी तरह दान-पुण्य शुरू कर देता है ।<br><br>

   <b> नोट:- पंडित लख्मीचंद ने कविता रागनी भजनों के माध्यम से सांग को मार्मिक बना दिया जनता ने बेहद पसंद किया 1935 से 45 की अवधि में सांग को जनता की मांग पर अनेकों बार किया पंडित जी के बाद उनके शिष्यों का भी यह सांग बहुत प्रिय रह है, और आज भी इतना पंसद किया जाता है ।</b>


</font>
</body>








</html>