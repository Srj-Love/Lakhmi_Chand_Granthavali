<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता:- अब राजा नल सोच रहा था कि साड़ी को काटकर चलते समय राजा नल क्या सोच रहे है।</b><br><br>
    तेरा बिछड़ चल्या भरतार, ऊठ बैठी होले रै, मन की प्यारी ।। टेक ।।<br><br>

    कदै तै देवताओं नै वर दिऐ, फूंक जूऐ में धन-जर दिये,<br>
    कलू नै कर दिये घर तै बहार, निमत के झोले रै, बण की त्यारी ।।1।।<br><br>

    दुख-विपता के धूम्मे घुटगे, आज म्हारे सारे आन्नद लुटगे,<br>
    तेरे छूटगे हार-सिंगार, बैछ के रोले रै, धन की मारी ।।2।।<br><br>

    मेरे तैं काम हूआ सै गन्दा, गेर दिया कलू बैरी नै फन्दा,<br>
    सूरत चन्दा की उणिहार, फूंक करे कोले रै, तन की हारी ।।3।।<br><br>

    म्हारे सब छूटगे ऐश-आन्नद, गले मै घल्या विपत का फन्द,<br>
    लख्मीचन्द कली धरै चार, छांटकै टोहले रै, सन की न्यारी ।।4।।<br><br>



</font>
</body>








</html>