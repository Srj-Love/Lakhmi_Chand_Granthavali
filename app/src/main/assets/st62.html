<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- धर्ममालकी की याद आने पर चन्द्रगुप्त मन मे पश्चाताप करने लगा, जब नही मिलूगां तो वह अपने प्राण त्याग देगी, और इस तरह क्या क्या विचार करता है।</b><br><br>

    धर्म पर चालते थे सदा, आज भूल भारी हो गई,<br>
    जहाज कै म्हा चलते चलते, यादगारी हो गई ।। टेक ।।<br><br>

    ईश्वर नै दई थी जन्नत, जिन्दगी भर के साथ को,<br>
    आज फूटगी तकदीर म्हारी, वो हमसे न्यारी हो गई।।1।।<br><br>

    सोचू था के बट्टा ना लागै, मात-पिता के नाम को,<br>
    इस रंज मै हमसे अलहदा, प्राण प्यारी हो गई।।2।।<br><br>

    सपने तलक नही भूलूंगा, जै आ भी गई मेरै सामनै,<br>
    धूर दरगाह तक दावा तेरा, किसी जात मारी हो गई।।3।।<br><br>

    खाक ऐसे लाख पर, जरा सोच लख्मीचन्द तू,<br>
    अब वो कहीं और हम कही, किसी इन्तजारी हो गई।।4।।<br><br>




</font>
</body>








</html>