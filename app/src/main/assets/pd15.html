<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- सारी सखियां पद्मावत के पास गई । पदमावत ने
    कहा कि तुम सब मेरे को छोड़कर कहां चली गई थी तब
    सखियों ने कहा कि बहन आज हमने एक बहुत सुन्दर
    लड़का देखा है वह तो सचमुच आपके योग्य है और एक
    सखी क्या कहती है :-</b><br><br>


    पद्मावत सुणले तै कहदूं ख्याल करै जै मेरी बात का,<br>
    सुथरी श्यान गाबरू छोरा गोरे-2 गात का ।।टेक।<br><br>

    भूखी नहीं अंघाईयां की सूं , लागू नहीं बुराईयां की सू,<br>
    इसा मर्द ए भाईयां की सूं, चाहिए था तेरे साथ का ।।1।<br><br>
    क्यूं तू विष का प्याला घूंटै,  सहज बात का ना पांडा छूटै,<br>
    मर्द बिना धेला ना उठै,  इन बीरा की जात का ।।2।<br><br>

    परमेश्वर कै लेखा कोन्यां, ध्यान पती में टेक्या कोन्यां,<br>
    तेरे पिता नै देख्या कोन्यां, रंग आई तेरी बारात का ।।3।<br><br>
    लखमीचन्द धर्म पै चलता, लिख्या कर्म का कोन्यां टलता,<br>
    बिना पाणी कोन्यां खिलता, रंग केले के पात का ।।4।<br><br>

</font>
</body>








</html>