<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- बेलां जालिमसिंह से क्या कहती है।</b><br><br>

अरे! तेगा लेकै रे पापी मारै नै, मै आप मरण नै त्यार ।।टेक।।<br><br>

करै कवारी कन्या तै ठल्ला, तेरा कद लग ना मानूंगी गिल्ला,<br>
पल्ला भे-भे कै रे पापी, नैनां पुछूं जल की धार।।1।।<br><br>

पहलम सांस काढ मेरे घट का, लागै नहीं अणी का अटका,<br>
झटका देकै रे पापी, तेगे नै करदे आरम-पार।।2।।<br>

मेरा धड़ तै सिर बेशक कटज्याप, मरे तै जिन्दगी का सांटा सटज्याी,<br>
ना तै हटज्या  खाकै रे पापी, नुकते पै तनै दूंगी गाल हजार।।3।।<br><br>

लखमीचन्द भजन कर हर के, कर्म फिर पास रहें ना डर के,<br>
क्यों सिर के ऊपर टेकै रे पापी, कुवारी कन्या का मोटा भार।।4।।<br><br>



</body>








</html>