<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब राजा जोधनाथ बीना को क्या कहता है।</b><br><br>

हे! श्री ठाकुर की सूं, बेटी बेशक घोड़े पै चढकै चाल ।।टेक।।<br><br>

मनै तेरे पैड़ पति की टोहणी, तनै क्यूंो व्यार्था जिन्दगी खोणी,<br>
न्यूएं हौणी थी सो होली हे बेटी, रोवे मत सांस सबर के घाल।।1।।<br><br>

जगत में रहणा मेल मिलापै, कोए धरती म्य दाबणा थापै,<br>
उसनै आपै टोहलूं हे! बेटी, लयाऊं धरती मै तै खोज निकाल।।2।।<br><br>

मेरा काम सै विपत बांटण का, वक्त आरया सै तन्त छाटण का,<br>
मेरा नाटण का मुंह ना सै हे! बेटी,लिख-2 पर्चे दूं दुनियां म्य डाल।।3।।<br><br>
लखमीचन्द कहै मिलवा दूं तेरा वर,सौंप दूंगा महल-हवेली जर,<br>
मांगै तै सिर भी देदूं हे! बेटी, ना सै ज्यान तलक की टाल।।4।।<br><br>



</body>








</html>