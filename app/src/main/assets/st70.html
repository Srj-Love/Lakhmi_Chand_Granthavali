<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता:- दूसरी तरफ टापू में धर्ममालकी की आंख खुल जाती है। उठकर देखा तो वहां चन्द्रगुप्त नही था और न जहाज दिखाई देता है तो धर्ममालकी गहरी चिंता भरी हुई क्या-क्या विचार करती है।</b><br><br>

    सुती उठकै देखण लागी, हूर सेठ की जाई,<br>
    ना जहाज दिखता, ना साजन दिये दिखाई ।। टेक ।।<br><br>

    और किसे का दोष नही, सब मेरा कर्मा का फल सै,<br>
    डांटे तैं भी डटता कोन्या, जोबन होली कैसी झल सै,<br>
    साजन यो तेरी ब्याही का गल सै, क्यूँ काटै सै बणकै कसाई।।1।।<br><br>

    बेमाता नै जोड़ी बदली, मारुंगी टक्कर डांण कै,<br>
    मेरे साजन तेरी ब्याही रोवै, लेले नै दया आण कै,<br>
    मेरे मात-पिता नै राम जाण कै, पंचा मै पल्लै लाई।।2।।<br><br>

    तेरै भरोसै इस टापू म्य, बेधड़के तै सोगी,<br>
    एकली नै छौड़ डिगरग्या, इब क्यूकर के होगी,<br>
    तेरी मोहन माला पहरण जोगी, टापू मै तोड़ बगाई।।3।।<br><br>

    लखमीचन्द तूं पार उतरज्या, श्री कृष्ण के गुण गा कै,<br>
    जै इसी सोचै था तै मेरे पिया, क्यूं ल्याया था ब्याह कै,<br>
    मेरे सजन संगवाले आकै, तेरी रेते मै रलै सै कमाई।।4।।<br><br>




</font>
</body>








</html>