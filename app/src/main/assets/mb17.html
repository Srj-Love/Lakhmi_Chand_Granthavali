<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :-  जब शिकारियों ने मीरा की आवाज सुनी तो वह अपनी सुध बुध भूल गए तथा हाथों से हथियार झूटकर नीचे गिर गए । वे मीरा को ही देखते रहे ।</b><br><br>



    भूलगे हथियार दोनों मीरां कान्हीं देखण लागे,<br>
    देखकै रूप उसका शिकारी दहका खागे  ।।टेक।<br><br>

    शान्ति मैं चन्द्रमा केसी श्यान, तेजी मैं सुबह-शाम केसा भान,<br>
    और दिनां न्यून लिकडै थे सूरज भगवान,<br>
    आज चाणचक न्यून आगे  ।।1।<br><br>

    ज्ञानी पुरुष ज्ञान करैं थे, सब कृष्ण का ध्यान करैं थे,<br>
    एक ओड़ नै अस्नान करैं थे, साधू सन्त और मोड़े नागे ।।2।<br><br>

    सखी तला के ऊपर कै फिरती, जाणूं जल पै मुरगाई तरती,<br>
    जिसके घर में बासा करती उस माणस के भाग जागे  ।।3।<br><br>

    लखमीचन्द गुरु चरण गहेंगे, इब हम चुपके नहीं रहेंगे,<br>
    जाकै अपणे राजा तै कहैंगे,  चलो उदयपुर भागे-भागे  ।।4।<br><br>



</font>
</body>








</html>