<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>परम हंस और शुकर स्वरूप जी ईश्वर कहलाए हैं,<br>
    अहंकार के त्यागण के ये 24 कर्म बताए हैं  ।।टेक।<br><br></b>

    भक्ति और अनवर्ता करना तृष्णा रहित रहो भाई,<br>
    लोक-परलोक में सब मनुष्यों के दुख-सुख देख रहो भाई,<br>
    तत्व जिज्ञासा तय करना मत काम कर्म लहो भाई,<br>
    ईश्वर निमित सब करम करो,उसकी कथा सुनो और कहो भाई,<br>
    जो भगतां नै बड़ा मानते उनके समसंग चाहे हैं  ।।1।<br><br>

    हरी कीर्तन बैर रहित बणकै नै सब सम जान लियो,<br>
    इन्द्री राक आत्मा डाटो विषय छोड़ मन तान लियो,<br>
    आदि अन्त वेदान्त शास्त्र विचार निरंजन ज्ञान लियो,<br>
    मेर तेर दियो त्याग सभी की इसमें आनन्द जान लियो,<br>
    प्राण इन्द्री और मन के जीते नित हरी रग सवाए हैं  ।।2।<br><br>

    शास्त्र में श्रद्धा ब्रहमचारी का कर्तब कर्म का त्याग नहीं,<br>
    सर्वत्र हरी के अनुभव करकै पवन अनन बैराग नहीं<br>
    तत्व ज्ञान करो समाधी साधन दिल पै रहता दाग नहीं<br>
    कहे वचन को नेम मै रखैं फेर इसमैं कोए लाग नहीं,<br>
    इसी भांति अहंकार तजो यही उपाए फरमाए हैं ।।3।<br><br>

    कर्म का बन्धन हृदय में से बिना भाग नहीं खुलता है,<br>
    लखमीचन्द गुरू शिक्षा बिन नहीं अमीरस घुलता है,<br>
    बिना चौकसी बिना उपाए के फिरै जगत में डुलता है,<br>
    बिन सतसंग उपदेश धर्म बिन नहीं प्रेम सत खुलता है,<br>
    धीरज मन ज्ञान का होणा अहंकार नहीं पाए हैं ।।4।<br><br>



</font>
</body>








</html>