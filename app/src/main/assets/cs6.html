<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- चापसिंह अपने मन-मन में क्या सोचता है।</b><br><br>


    जो धन माया लिखी भाग मै, घणी नहीं तै थोड़ी मिलगी,<br>
    या ना बात प्रेम की थोड़ी, सारस के-सी जोड़ी मिलगी ।। टेक ।।<br><br>

    मरता मुल्क हवा की खातिर, बिगड़ज्यां काम ग्वाह की खातिर,<br>
    दर्द की मर्ज दवा की खातिर, प्रेम की पींद निचोड़ी मिलगी ।।1।।<br><br>

    हूर का था गोरा-गोरा गात, झोंके तै लगैं थे पवन के साथ,<br>
    रही बागडोर ईश्वर के हाथ, लाख रूपये कैसी घोड़ी मिलगी ।।2।।<br><br>

    बणी जाणूं इन्द्र सभा के-सी पात्र, बड़ी रंग रूप-हुश्न मै चातर,<br>
    बनड़े के मुंह मीठे खातर, शक्कर के-सी रोड़ी मिलगी ।।3।।<br><br>

    लख्मीचन्द सेवा म्य डटकै, इब नही जांगे परण तै हटकै,<br>
    52 जनक ब्रह्मा नै रटकै, एक दर्जन दो कोड़ी मिलगी ।।4।।<br><br>

</font>
</body>








</html>