<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    तुम दोनू भाई रहो महल मैं मेरा आड़ै के काम,<br>
    जुड़ा दियो बहल चली जांगी पीहर नै ।।टेक।<br><br>

    देख ले मैं कितने कष्ट सहूं, किस तै मन की बात कहूं,<br>
    जै फूलसिंह की रहूं टहल मैं होज्यांगी बदनाम,<br>
    न्यूएं रोउं सूं अपनी तकदीर नै ।।1।<br><br>

    धन-धन सै बीर की जात, थारे मैं दुख भोगू दिन रात,<br>
    कर नाई के नै साथ गैल मैं, ना आप करूं इन्तजाम,<br>
    खोऊंगी ना तै कूए झेरे मैं शरीर नैं ।।2।<br><br>
    कोन्या फर्क गात में होवै, मोती बालबाल मैं पोवै,<br>
    वो सोवै रूई केसे पहल में,  रटै पति का नाम,<br>
    भाई की सूं धन-धन सै उस बीर नै ।।3।<br><br>

    चार कली लखमीचन्द नैं गाई, यो कदे भी ना भाभी कहै अन्याई,<br>
    कदे ब्याही आई रथ बहल मै पुजवाए देई थाम,<br>
    ओढ़ कै नए रेशमी चीर नैं ।।4।<br><br>

</font>
</body>








</html>