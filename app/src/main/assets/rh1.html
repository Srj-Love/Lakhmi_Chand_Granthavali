<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- सांग के आरम्भ में हरिया (हरिशचन्द्र) बरणां नदी पर पाणी भरने जाता है। कई दिन से खाना नही खाया है, इसलिए उसका शरीर कमजोर हो गया था।</b><br><br>


रहया ताकत लाकै देख, घड़ा ना ठाये तै उठया ।। टेक ।।<br><br>

कदे तै महल मैं रहूं था सजकै, प्रेम का प्याला पीऊं था रजकै,<br>
सदा विष की प्याली तजकै, भक्ति अमृत रस घूंटया ।।1।।<br><br>

कदे हम गर्क रहैं थे धन मै, ईश्वर के करदे एक छन मैं,<br>
हरिशचन्द्र फ़िक्र करै मन मै, मोह घर-कुणबे का झूठा ।।2।।<br><br>

पता ना किस करणी में भंग पड़ग्या, न्यूं चेहरे का सारा नक्शा झड़ग्या,<br>
आज मेरै नाग विपत का लड़ग्या, मेरा तप तृष्णा नै लुटया ।।3।।<br><br>

बाकि कुछ ना रही तन मै, मेरी दिन-रात की श्रुति भजन मै,<br>
हरिशचन्द्र फ़िक्र करै मन मन मै, नही भ्रम बात का फुटया ।।4।।<br><br>

मानसिंह गुरू प्रेम मै भरकै, सदा अधर्म से रहते डरकै,<br>
लख्मीचन्द कहै छन्द धरकै, जाणूं कालर म्य गाड़ दिया खूंटा ।।5।।<br><br>





</body>








</html>