<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>मेरा करदे माफ कसूर, कहै तनै हूर, गिल्ला दूर,
    थूक दिए मेरा जी ।।टेक।</b><br><br>
    मेरी हांसी मैं अक्कल बही, मनैं ना सोधी गात की रही,<br>
    मैं गई बेहूदी डूब, तेरी रूब-रूब,<br>
    हंस पड़ी खूब खिलाकै, चेहरा जी ।।1।<br><br>
    आज गुस्सा गया जाग कड़े तै, बक्स दे पायां बीच पड़े तै,<br>
    ना तेरे लड़े तै बाजती तान, अब कहे की मान,<br>
    तू मेरी ज्यान हाथ मैं ले रहया जी ।।2।<br><br>

    फेर ठल्ला करै कौण नपूती, चैन पड़ण दे ना तृष्णा दूती,<br>
    गई लिकड़ कसूती बात, दखे जोडू सूं दो हाथ,<br>
    हाजिर गात, आसरा तेरा जी ।।3।<br><br>

    जो दिन रात रामजी नै रटते, वैं ना नेम धर्म तै घटते,<br>
    ना सतगुरु बिन कटते फन्द, किसे आनन्द,<br>
    कहै लखमीचन्द तनै सब बेरा जी ।।4।<br><br>


</font>
</body>








</html>