<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">




</font>
</body>



बहुत देर का अरसा होग्या, फेर सोधी सी आगी,<br>
पैडां-पैड़ां चाल पति नै, बण म्य टोहवण लागी ।। टेक।।<br><br>

जै दर्द चोट का ना दूखै तै, दर्दपणां के हो सै,<br>
कर्द काट कै ना गेरै तै, कर्दपणा के हो सै,<br>
सर्दी मैं ना सर्दी लागै, तो सर्दपणा के हो सै,<br>
जै सती बीर नै छोड़ भागज्या, तै मर्दपणा के हो सै,<br>
जति-पति नै पतिव्रता क्यूं, अपणे दिल से त्यागी ।।1।।<br><br>

जिन पैड़ा तू चाल्या सै, मैं उन पैड़ा होल्यूंगी,<br>
नही मिल्या जै बिछड़न आलां मैं अपने दम नै खोलूंगी<br>
राजा नल कदे मिले दोबारा तो सब दुख नै रोलूंगी<br>
चाहे जडै लुहक लिए, जाकै तनै आप्पै टोहल्यूंगी,<br>
नहीं मिल्या ते कितै सुण लिए, मैं जिन्दगी नै खोल्यूंगी,<br>
मैं तनै ढूंढ़ कै छोडूंगी, जै मेरी पार बसागी ।।2।।<br><br>

गुजर गया दिन चलते-चलते, बहुत दूर तक आई,<br>
जब तक दीखी पैड पति की, बिल्कुल ना घबराई,<br>
दिन छिपग्या फेर हुआ अन्धेरा, छूट गई वा राही,<br>
पैड भी रलगी रात भी ढलगी, कुछ ना दिया दिखाई,<br>
हाय पति जी हाय पति जी करती भागी भागी।।3।।<br><br>

जब दिन लिकड्या पीली पाटी, ज्यान मोसणी दीखै,<br>
पति के नां की सती बीर कै, लगी खोसणी दीखै ।<br>
वो विन्ध्याचल पर्वत होगा, जडै रोशनी दीखै,<br>
जिसनै पति बताया करते, वा नदी पोषणी दीखै,<br>
लखमीचन्द कहै बिना पति कै, मैं के तीर्थ न्हांगी।।4।।<br><br>




</html>