<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    सारे काम फतह होज्यांगे, तू त्रिलोकी का ध्यान करले,<br>
    हम रखवाली खड़ी तला पै, तू चित करकै स्नान करते ।।टेक।<br><br>

    सूथरी श्यान भजन का फल सै, इसमैं ना तिल भर हलचल सै,<br>
    गात लरजता ठण्डा जल सै, तू एक बर करड़ी ज्यान करले ।।1।<br><br>
    तेरे प्रण पै राम रटूंगी,  मैं बचनां तै नहीं हटूंगी<br>
    एक तिल भर भी ना बधूं घटूंगी, तू बैरण मेरा इमान करले ।।2।<br><br>

    कड़वा बोल कर्द सा हो सै, सुण-सुण रंग जरद सा हो सै ,<br>
    घणी मत कहै दर्द सा हो सै, तू मुख मैं बन्द जबान करले ।।3।<br><br>

    मेरी रटना सै घणी देर की, आडै ताकत ना मर्द शेर की,<br>
    लखमीचन्द पै नजर मेहर की, त्रिलोकी भगवान करले ।।4।<br><br>



</font>
</body>








</html>