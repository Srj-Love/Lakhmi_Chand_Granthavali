<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b> वार्ता :- पृतकामी की बात सुनकर दुर्योधन को गुस्सा आ गया,
    उसने अपने छोटे भाई दुशासन को कहा कि जाओ केस
    पकड़कर यहां तक खींच कर लाओ ।</b><br><br>

    आण कै करलेगी आप सवाल, इबकै दुशासन तू जा  ।।टेक ।<br><br>

    बखत पै कौण गैर कौण घर के,<br>
    हम के मारे मरैं किसे के डर के,<br>
    खींचला सिर के पकड़कै बाल,<br>
    ना तै मेरे तेरे भी दो राह ।।1।<br>

    तनाजे बुरे हों सै आपस के, इब मैं दोष गिणाऊं किस-2 के,<br>
    उसके हारण जीतण का हाल, उत्तर देगी सकल सभा  ।।2।<br><br>

    इस झगड़े नै पहर बीत लिया, घर बैठी नै जोड़ गीत लिया,<br>
    न्यूं कहैं जीत लिया छल करकै धन माल,<br>
    रही घर बैठी तोहमंद ला ।।3।<br><br>

    अरज सुणै कोए लखमीचन्द की,आंख खुलज्यां चाहे जिसे मतिमन्द की,<br>
    छन्द की चाहिए ठीक मिशाल,ना तै डूबज्यांगी अधम बिचालै नाव ।।4।<br>



</font>
</body>








</html>