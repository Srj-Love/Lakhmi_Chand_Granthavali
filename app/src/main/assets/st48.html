<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



  <b>  वार्ता:- चन्द्रगुप्त ने सोच लिया कि इस तरह जाना ठीक नही है, तू वापिस उनके घर चल वही जाने पर तेरे को सब पहचान लेगे और अब क्या कहता है।</b><br><br>

    करकै दूर जिगर का धड़का, असली भेद बतादू जड़ का,<br>
    आखिर सै बणिये का लड़का, ऊंच-नीच का ख्याल सै ।। टेक ।।<br><br>

    वो माणस सै मेरी निगाह मै, सारा काम हूया रंग-चा मै,<br>
    ब्याह मै लाड भतेरे हो लिऐ, देया-लेई घनेरे हो लिऐ,<br>
    उसके संग मेरे फेरे हो लिऐ, जो वेद रीत की चाल सै।।1।।<br><br>

    वै बहू बणाकै होरे राजी, वा होरी मेरे अंग की साझी,<br>
    पै पाजी कै डर नही हूया तै, ह्रदय मै हर नही हूया तै,<br>
    जै आज उजगर नही हूया तै, उस बणिये की का काल सै।।2।।<br><br>

    बाग उजड़ज्या सै बिन माळी, सब झड़ज्यां फल-पत्ते डाळी,<br>
    गाळी सारा देश बकैगा, बुराई सहण तै नही छिकैगा,<br>
    जै उसनै और कोए तकैगा, वो मेरे नाम का माल सै।।3।।<br><br>

    जितणे सै मेरे मित्र-प्यारे, तन-मन धन तैं होज्यां न्यारे,<br>
    सारे ताने दिया करैंगे, के लख्मीचन्द सदा जिया करैंगे,<br>
    आड़ै गादड़ पाणी पिया करैंगे, यो शेर बबर का ताल सै।।4।।<br><br>






</font>
</body>








</html>