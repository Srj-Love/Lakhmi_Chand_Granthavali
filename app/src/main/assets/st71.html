<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    खुड़का सुण ल्युंगी सहज-सहज मै, प्रीतम की खांसी का,<br>
    मेरी एकली की जान लिकड़ज्या, काम नही हांसी का ।। टेक ।।<br><br>

    तू भी मेरे बिना एक जणा सै, मेरा तेरे मै प्रेम घणा सै,<br>
    साच बता के खोट बणया सै, मुझ चरणन  का ।।1।।<br><br>

    तेरे बिन लागै मेरा जिया ना, रोटी खाई पाणी पिया ना,<br>
    टापू कै मै तरस लिया ना, मुझ भुखी और प्यासी का ।।2।।<br><br>

    पिया मेरी राही मै कांटे बोग्या, तेरा तै सहज जाण नै राह होग्या,<br>
    मेरी छाती के म्हा घा होग्या, बता के जतन करुं तलाशी का ।।3।।<br><br>

    कदे घाटा ना था धन जर का, तू दुखड़ा देगा जिंदगी भर का,<br>
    लख्मीचन्द भजन कर हर का, भोले अविनाशी का ।।4।।<br><br>





</font>
</body>








</html>