<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब सेठ ताराचंद घर आकर सेठानी दयावती को धूणे मे से मिली कांगणी को दिखाते है और कांगणी को देखकर सेठानी क्या कहती है।</b><br><br>

    कांगणी ले आया, यो तेरा दुख टलग्या,<br>
    साधु के मिला सै, तनै तै राम मिलग्या ।। टेक ।।<br><br>

    धरले परमेश्वर का ध्यान, रहज्या बणी-बणाई श्यान,<br>
    उस दिन हरिराम बेईमान, तेरै गल घलग्या ।।1।।<br><br>

    सुणिए दयावती के पिया, पिछला करया भोग सब लिया,<br>
    गऊ-ब्राह्मण साधू को दिया, दान फलग्या ।।2।।<br><br>

    सजन तूं लग्न लगाले हर मै, मतना रहिए सोच-फिकर मै,<br>
    तेरे अंधेरे से घर मै, दीवा फेर चसग्या ।।3।।<br><br>

    लख्मीचन्द हरि गुण गाले, माणस करणी का फल पाले,<br>
    जा अपणे बेटे नै छूटाले, तेरा काम चलग्या ।।4।।<br><br>




</font>
</body>








</html>