<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- जब करोड़ी-मरोड़ी की बहू को भी पता चल गया तो चंद्रगुप्त के पास आ गई और सब इकट्ठे होने पर चंद्रगुप्त हाथ जोड़कर सबके सामने क्या कहता है।</b><br><br>

    बालकपण म्य जै खोट बणया, माफ करो मैं घर नै जा सूं ।। टेक ।।<br><br>

    मनै तुम मात-पिता तै भी प्यारे, जीवता गुण भूलू ना थारे,<br>
    तुम सारे बड़े मैं बालक एक जणा, सिर पै हाथ धरों म्य घर नै जा सूं।।1।।<br><br>

    बीतैगा कर्म लिख्या लिया जिसा, आवण का मोका सधै इसा,<br>
    चलती बर किसा घूंघट तणयां, तुम प्रेम भरो म्य घर नै जा सूं ।।2।।<br><br>

    आंसू पूछो करकै पल्ला, राम करियो थारा भला,<br>
    थूक दियो गिल्ला जो कहया-सुणया, तुम क्यां तै डरो मैं घर नै जा सूं ।।3।।<br><br>

    लख्मीचंद चरण गुरू के लहैगा, सेवा करकै आनंद सहैगा,<br>
    मेरै याद रहैगा थारा लाड घणा, इब क्यूकर-ऐ सरो मै घर नै जा सूं ।।4।।<br><br>




</font>
</body>








</html>