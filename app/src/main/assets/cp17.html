<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  युधिष्ठर ने पृतमामी को अपने पास बुलाया और कहने
    लगा कि तुम चुपचाप द्रोपदी के पास चले जाओ और उसको
    कह देना कि अबकी बार कोई बुलाने आए तो उसके साथ
    चली आना । युधिष्ठर पृतगामी दूत को क्या समझाता हैं :-</b><br><br>


    ला कै ठीक तरहां अन्दाजा, कह दिए द्रोपदी नै सरमाज्या ,<br>
    जै इब कै कोए बुलावण आज्या, तै टाल करै ना आवण की  ।।टेक।<br><br>


    कैरों लोग हटैं ना डर कै, मानैंगे जोरा जस्ती करकै,<br>
    धर कै बात ध्यान में कहदी, नीति और पुराण में कहैदी,<br>
    बुला कै दूत कान में कहदी, सहज मैं बात सुणावण की  ।।1।<br><br>


    दोष लावै सै जति सति कै, धोरै बैठे कर्म गति कै,<br>
    कह दिए तेरे पति कै हाथ नहीं सै, चैन पडै़ दिन रात नहीं सै,<br>
    और के आगै बात नहीं सै, जिकर चलावण की  ।।2।<br><br>


    नाश हुया करै जदा जदी तै, ये करते ना सलूक कदी तै,<br>
    बदी तै कैरों लोग फिरै ना, अधर्म करते ऊत डरैं ना,<br>
    घणे निर्दयी सै दया करैं नां, तेरे रो कै रूधन मचावण की ।।3।<br><br>

    गुरु मानसिंह करैं आनन्द, काटैं, फांसी यम के फन्द,<br>
    लखमीचन्द मैं ज्ञान नहीं सै, गावण का अभिमान नहीं सै,<br>
    छन्द की गति आसान नहीं सै, तुरत बणा कै गावण की ।।4।<br><br>



</font>
</body>








</html>