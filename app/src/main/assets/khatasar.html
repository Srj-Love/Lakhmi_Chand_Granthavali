a<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body>

<p>स्यालकोट में राजा सलेभान राज करते थे। राजा ने शादी होने के बाद भी कोई सन्तान पैदा नहीं हुई।
    राजा के बाग तथा कुएं सूख गये। भगवान की कृपा से उनके बाग में गुरू गोरखनाथ आये। जिनके
    पदार्पण से कुएं में पानी तथा बाग में फूल व हरियाली लौट आई। माली फूलों की डालियां लेकर राजा
    के यहां पेश हुआ, और कहा कि महाराज आपके बाग में ऐसा तपस्वी आया हुआ है जिसके आने से
    कुएं के अन्दर पानी व बाग में फूलों की भरमार हो गई है। राज सुलेभान और बडी रानी इन्छरादे नंगे
    पैर जाकर साधू की सेवा करते हैं। साधू ने समाधि खोलकर देखा कि राजा रानी हैं और उनसे वरदान
    मांगने को कहा। राज सुलेभान ने वरदान में पुत्र को मांगा तो साधू ने वरदान दिया कि आपकी बडी
    रानी के गर्भ से एक लडके का जन्म होगा । उसका नाम पूर्ण भगत रख देना और होते ही उसको भौरे
    के अन्दर डलवा देना । वहीं उसको शिक्षा देना क्योंकि वह इतना सुन्दर और ज्ञानवान होगा कि कभी
    उसको कोई उठा न ले जाये। यह वरदान देकर साधू अन्तर्रध्यान हो जाते है। 10 महीने के बाद रानी
    इन्छरादे के गर्भ से पूर्ण भगत का जन्म हुआ। राजा ने साधू के कहे अनुसार ही किया तथा पूर्ण को
    भौरे में डलवा दिया और उसकी शिक्षा भी वहीं पूर्ण करवाई। जब पूर्ण भगत को भौरे में 12 साल हो
    गये तो चारों तरफ से नाते रिश्ते आये। राजा ने रूपेशाह दिवान को भेजकर पूर्ण को दरबार में बुलाया
    और उसको शादी के बारे में कहा। पूर्णमल ने शादी से साफ—2 इन्कार कर दिया और कहा कि पिताजी
    मैं जती रहूंगा। पिता ने पुत्र की बात मान ली और महलों में जाकर अपनी मौसी के दर्शन करने के
    लिये कहा। पिता की आज्ञा पाकर पूर्णमल महलों में अपनी मौसी के दर्शन करने के लिये गया तो
    उसकी मौसी ने पूर्णमल को देखा तो वह उसके रूप को देखकर उस पर मोहित हो जाती है और उसे
    इश्क के बन्धन में डालने की कोशिश करती है। लेकिन पूर्ण भगत पर उसकी बात का कोर्इ असर नहीं
    होता है और अपनी मौसी के पैरो के सिवाय उपर नजर तक नहीं उठाई। पूर्णमल ने अपनी मौसी को
    बहुत समझाया कि मैं आपका बेटा हू और आप मेरी मां है, परन्तु नूणादे राणी उसकी बातों को नही
    मानती। राणी ने राजा से कि महाराज तेरा पूर्ण यहां आया था, उसने मेरी बेईज्जती की और अपनी
    औरत की तरह से देखने लगा। राजा को यह बात नहीं जची। जब बान्दी की गवाही सुनी और पूर्णमल
    का रूमाल देखा तो उसको सच्चाई नजर आई और कहा कि रानी तू जो कहेगी मैं वही करूंगा। रानी
    अपनी साजिस में कामयाब हो गई। रानी ने कहा की उसके खून से मेरा चीर रंगवाया जाये जब मैं
    जी सकती  हूं। अन्यथा मेरा जीवन व्यर्थ है। राजा ने जल्लादों को ऐसा ही करने को कहा। जल्लादों
    ने पूर्ण भगत को गिरफ्तार कर लिया। पूर्ण की माता इन्छरादे ने राजा से प्रार्थना की लेकिन व्यर्थ
    उसके हाथ पैर काटकर उसको कुऐं के अन्दर डालने को कहा। तब से ही राजा का बाग और कुंआ
    सूख गया और नूणादे को कोढ लग गया। पूर्ण की माता इन्छरादे पुत्र के वियोग में अन्धी हो जाती है।
    तदानुसार पूरी कहानी को कविता के माध्यम से बताया गया है।<br>   </p>






</body>








</html>