<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता :- राजकुमारी अपनी बान्दी से कहने लगी कि इस बाबा
    जी को फिर उठने के लिए नहीं कहना क्योंकि साधुओं से
    बैर लगाना ठीक नहीं होता । ये श्राप दे देते हैं, इनका
    वचन सच्चा होता है । राजकुमारी ने बान्दी से क्या कहाः</b><br><br>


    करणी ना ठीक लड़ाई हे, कदे कोए साधु सन्त सताया जा ना ।।टेक।<br><br>

    शकुन्तला नै करया दुर्बाशा का मोहना, दे दिया श्राप पड़या फिर रोना,<br>
    सती अनसुईया केसी कोन्यां, होया अवगुण माफ कराया जा ना ।।1।<br><br>


    तनैं इस बाबा जी तै के काम पड़ा, इसनै न्यूं मत कहिये होज्या  खड़ा,<br>
    रावण ऋषियों के साथ लड़ा, कदे न्यूंये सारा कुटम्ब खपाया जा ना ।।2।<br><br>


    साठ हजार सगड़ के मरे, गर्व करया ना ऋषियों तै डरे,<br>
    वैं कपिल मुनि नै फूक गिरे,  कदे न्यूंये कुणबा भष्म बणया जा ना ।।3।<br><br>


    लखमीचन्द शुक्र फायदे में, प्रेम घणां था कृष्ण राधे मैं,<br>
    लगी सरमिष्टा बेकायदे मैं,  लगा कच्छ केसा श्राप हटाया जा ना ।।4।<br><br>


</font>
</body>








</html>