<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- ज्यानी महल के पास इधर-उधर डोलने लग जाता है । जैसे
    ही कोई बहुत दिन में आये और रास्ता व घर भूल जाए। धम्मल
    सुनार की लड़की जाग रही थी, उसने ज्यानी को देख लिया और
    वह अपनी मां से क्या कहने लगी ।</b><br><br>

    हे मां बाहर बटेऊ की ढाल,  कूण पैर धरै सै ठहर कै ।।टेक।<br><br>

    माया मिलै रात जागे नै,<br>
    खड़या देखूं थी कोलै लागे नै,<br>
    कदे आगे नै चाल्या जा दूसरी गाल,<br>
    भूल्या फिरैं था बीच शहर कै ।।1।<br><br>

    जब यू पैर धरै डट डट कै,<br>
    सच्चे राम नाम नै रट कै,<br>
    जाणूं दई हटकै टूम उजाल,<br>
    चालू मैं जब ओढ़ पहर कै ।।2।<br><br>

    मैं ओढ़ पहर कै ना चटक मटकती,<br>
    इस मरजाणें की चाल मेरै खटकती,<br>
    लटकती दो जुल्फ मर्द का काल,<br>
    काली नागिन भरी ज्यों जहर कै ।।3।<br><br>

    लखमीचन्द बात ना मोह बिन,<br>
    जोड़ी सजती कोन्यां दो बिन,<br>
    मेरे मद जोबन का खाल,<br>
    पाणी ढलै ज्यों बीच नहर कै ।।4।<br><br>

</font>
</body>








</html>