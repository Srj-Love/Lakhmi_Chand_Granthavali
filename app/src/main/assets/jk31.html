<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता : सोना दे क्या कहती है ।</b><br><br>

    तेरे बिन माली हो, यो तेरा साराए बाग उजड़ग्या ।।टेक।<br><br>

    जब तै पिया प्रदेश गए,  मैं रही आत्मा मोस,<br>
    जुणसी तील मेरे पहरण की,  मेरी मां नै धरली खोस,<br>
    धरे कंघ घोटे आली हो,  भरया ठाडा संदूक बिगड़ग्या ।।1।<br><br>

    मीन, पपीहया, करते दोनों मींह बरसण की आश,<br>
    मैं फण पटकूं एकली मेरा नाग नहीं था पास,<br>
    मैं नागण काली हो, तू जोड़े तै नाग बिछुड़ग्या ।।2।<br><br>

    धरती पै वे ना रहे जो थे धन के जोड़णिंया,<br>
    इब फुरसत में आग्या तू कित तै माहल तोड़िणयां,<br>
    तलै करले थाली हो तेरा रेते में शहत निचूड़ग्या ।।3।<br><br>

    लखमीचंद न्यूं कहैं इब टाल करै नैं ठहरण की,<br>
    म्हारे घरक्यां नै धरदी ठाकै जो टूम मेरे पहरण की,<br>
    सारी उमर बकूंगी गाली हो, तू मेरे मूर्ख पल्लै पड़ग्या ।।4।<br>



</font>
</body>








</html>