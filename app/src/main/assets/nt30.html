<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    म्हारे घरक्यां तै हुई लड़ाई रै,  रोउं सू तेरी जड़ में खड़या रै ।।टेक।<br><br>

    घर तै चाल पड़या बुरे शोण, लागी बे अदबी सी होण,<br>
    एक नौटंकी जाणै कोण बताई रै,  सिर आडै, धड़ उडैए़ पड़या रै ।।1।<br><br>

    भाभी का तीर जिगर में लाग्या, भाई का भी बोल जिगर नैं खाग्या,<br>
    आग्यात मैं करकै डिगर समाई रै,  दुख का काला नाग लड़या रै ।।2।<br><br>

    मैं सोचूं सूं बात उस लंकी, खींचे खड़या दुधारी जंग की,<br>
    एक नौटंकी घणी सुथरी लुगाई रै,  मैं भी बे नै ठाली बैठ घड़या रै ।।3।<br><br>

    इब रहणी ना बात भली, लिखी कर्मां की नहीं टली,<br>
    कली लखमीचन्द नै गाई रै, छन्द खूब घड़या रै ।।4।<br><br>



</font>
</body>








</html>