<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता:- अब रणबीर पलंग पर लेट जाता।
    है। तो क्या होता है -</b><br><br>


    नींद में बीती रात तमाम सो लिया छोरा दिन लिकड़े उठा  ।।टेक।<br><br><


    बन्धया इश्क रूप तागे कै, मिला यू फल रात जागे तै,<br>
    होग्या आख्यां आगै के इसा काम, रात नै कोए तारा सा टूटया ।।1।<br><br>
    मैं प्रदेशी माणस दूर का, मारया मरग्या परी की घूर का,<br>
    हूर का गोरा-गोरा बदन मुलायम, रूप जाणू बम्बा सूरज का फूटया ।।2।<br><br>
    रूप में अगांरा सा झड़या, मैं रहया सहम एकला खड़या,<br>
    आज के तलै टूट पड़या मेरे राम, तला पै किनै प्रदेशी लूटया ।।3।<br><br>
    लखमीचन्द छन्द की कह दे कली, सब ईश्वर कर देंगे भली<br>
    कै तै या हूर मिली सरेआम, ना तै जगत का झगड़ा झूठा ।।4।<br><br>



</font>
</body>








</html>