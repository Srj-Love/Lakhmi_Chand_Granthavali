<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    सोवै सै के डाण अटारी मैं,  मेरा दम लिकड़ण नै होरा रै,<br>
    गए घर की तूं बैठी हो लिए  ।।टेक।<br><br>

    लागरी मुझ पापी की कजा, तूं सोवती पाई मनै आई लजा,<br>
    यो मजा मिल्याी तेरी यारी मैं,  तेरे कारण जिन्दगी खोरया रै,<br>
    गए घर की एक बर बोलिये ।।1।<br><br>

    कदे मनैं लोग कहैं थे भूप, आज बणग्या पक्का बेकूफ,<br>
    रूप जाणैं पड़ रहा तेल अंगारी मैं , किसा चन्दन केसा पोरा रै,<br>
    गए घर की तनै हम मोह लिए ।।2।<br><br>

    इब मनै कहैं सैं लोग अनाड़ी, तनैं मेरी बणी हुई बात बिगाड़ी,<br>
    तेरी फूलवाड़ी की क्यारी मैं,  यो आणा चाहवै भौरा रै,<br>
    गए घर की बैठ खश्बो लिए ।।3।<br><br>

    करै थी घोड़ी जितणा दंगा, जाणूं, नशे बाज पी रहा हो भंगा,<br>
    श्री गंगा महतारी मैं, वो लखमीचन्द ब्राह्मण बोरया रै,<br>
    गए घर की धर्म के जौ लिए ।।4।<br><br>



</font>
</body>








</html>