<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब सारी सखी सहेली बाग में पहुंच जाती है और सैर करने लग गई। तब बीना ने क्या कहा।</b><br><br>

आओ हे! सखी सब गैल, चलो बर देखैं जोड़ी का,<br>
बाग में आ रया सै प्रदेशी ।। टेक।।<br><br>

ओढ़-पहर मस्ती म्य भरैं, जमी पै पैर ठहरकै धरैं,<br>
जुल्फ करैं नागिन जितणा फैल, नहीं सै बिसर मरोड़ी का,<br>
लगाल्यो दांतां पै मेषी।।1।।<br><br>

मनै सै एक बात का खतरा, आदम मनुष्य जन्म ले उतरा,<br>
हे! किसा सुथरा माणस छैल, चढणियां असली घोड़ी का,<br>
श्यान कहैं चन्द्रमा केसी।।2।।<br><br>

बितैगी जो लिखी भाग की, नागणी जोड़ी चाहवै नाग की,<br>
आग्या करण बाग की सैल, उमर मेरे जितणी थोड़ी का,<br>
पड़ी सै कान्धे पै खेशी।।3।।<br><br>

गुरु मानसिंह बात कहैं धुर की, मुश्किल खबर पटै लयसुर की,<br>
कर लखमीचन्द सतगुरु की टहल, गाहक बण माल करोड़ी का,<br>
काटदे संकट की पेशी।।4।।<br><br>



</body>








</html>