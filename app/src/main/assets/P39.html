<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- राजा ने पूर्णमल को तेगे से काटने की सोची। रूपेशाह दिवान ने आकर राजा को रोक लिया। राजा गुस्से में क्या कहते हैं।</b><br><br>

तनै रोक लिया, क्यों टोक लिया, मनै झोक लिया,<br>
क्यूं तेगा थाम लिया ।। टेक ।।<br><br>

इसनै लोग कहैं सै गुणी, मनै इसके रंज मैं काया धुणी,<br>
जब तै सुणी कान तै, मारू ज्यान तै, सुलेभान तै,<br>
समझ गुलाम लिया ।।1।।<br><br>

यो जाणै फिरता कौण भूख मै, काम नित करता उक-चुक मै,<br>
जिसकी कूख में लेटा, बण कै ढेठा, मां संग बेटा,<br>
सोच हराम लिया ।।2।।<br><br>

मैं ना आऊ थारे फंड मै, जाणै यो फिरता कौण घमंड मै,<br>
डंड में घटगी साख, लिये याद राख, भर तीन लाख,<br>
तनै छोडण का क्यूं नाम लिया ।।3।।<br><br>

लखमीचन्द समारो अगत, लिया देख घूमकै जगत,<br>
भगत दुनिया तै मरगे, जाणै कड़ै डिगरगे, मंगते फिरगे,<br>
बस नहीं गाम लिया ।।4।।<br><br>





</body>








</html>