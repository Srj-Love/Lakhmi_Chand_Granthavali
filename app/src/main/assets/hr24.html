<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    सखी भरण चली जल नीर, पैर धरैं डट डट कै  ।।टेक।<br><br>

    सिर पै बन्टा टोकणी, झट कर मैं डोल उठाया,<br>
    ज्यूं केला बांगा का लरजै, न्यूं लरजण लगी काया,<br>
    जिनके विषय के भरे थे शरीर, चली थी गोरी छंट छंट कै ।।1।<br><br>

    बण ठण कै परी चली जाणू अरस की,<br>
    कोए पन्द्रभह  कोए सोलहा कोए बीस वर्ष की,<br>
    जिनके बोलण मै भी तासीर, मरैं थे छोरे कट-कट कै ।।2।<br><br>
    कड़े छड़े रमझोल पहर लिए और बाजणी पाती,<br>
    ओढ़ पहर कै सारी चाली ज्यूं चलैं घूमते हाथी,<br>
    सिर पै ओढया था दखणी चीर झोल पड़ैं हट-हट कै  ।।3।<br><br>

    लखमीचन्द कह सारी चाली मृगां केसी टोली,<br>
    मीठी मीठी बात करैं थी कोयल केसी बोली,<br>
    कुड़ती में बटण दार जंजीर बजै धौरे पणघट कै  ।।4।<br><br>



</font>
</body>








</html>