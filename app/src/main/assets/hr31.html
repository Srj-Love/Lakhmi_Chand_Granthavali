<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता –रांझा पनिहारी से फिर पूछता है ।</b><br><br>
    लुगाईयो री मनैं न्यू तै बताईयो री कितनी दूर रहे अठखेड़े  ।।टेक।<br><br>
    कद देखू हीरे के बाणे नै , मैं तरस रहा जाणे नै,<br>
    अरी उस दुश्मन अक्खन काणे नै, आज मेरे बुणते पलंग उधेडे ।।1।<br><br>

    आज मेरी आ री बात फर्क में, वा काणे के चढ़ी चर्क में,<br>
    बैठा रहूं था खर्क में, खां था में खांड मलाई पेड़े  ।।2।<br><br>
    मगंता बण कै दर्श रहा सूं , टुकड़े टुकड़े नै तरस रहा सूं,<br>
    भैंसियां में 12 वर्ष रहा सूं, पर दमड़ी एक दाम ना भेडे ।।3।<br><br>

    मान सिंह भोगै ऐश आनन्द,  गुरू दियो काट विपत के फन्द,<br>
    न्यू कहै ब्रहामण लखमीचन्द,  मौत के करने सैं दिन नेड़े ।।4।<br><br>

</font>
</body>








</html>