<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>मेट मेरी भूल मनशा देवी तूं, ननेरे आली री ।।टेक।</b><br><br>

    रहती दूर गावों के तीजन मैं, मारे असुर चढी जब रन मैं<br><br>
    तेरा बण में घर निजमूल, माई जंगल के मैं डेरे आली री ।।1।<br><br>

    माई मेरे हाथ शीश पै धरिये, हेरी मेरा ज्ञान से हृदय भरिये,<br>
    करिये तू कबूल, ल्याया भेंट सै जो तेरे आली री  ।।2।<br><br>

    करो मेरे दिल का दूर अन्देशा, माई मेरी रक्षा करो हमेशा,<br>
    खुशबु चम्पा केसा फूल, उजले चिकने मोहन चेहरे आली री  ।।3।<br><br>

    लखमीचन्द पता टोहवैंगे, वृथा जिन्दगी ना खोवैंगे,<br>
    मेरे फल होवैंगे वसूल, कृपा रहैगी जै तेरे आली री  ।।4।<br><br>


</font>
</body>








</html>