<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता:- जब ताराचन्द धर्म-कर्म से नाता तोड़ देता है तो जगह जगह से घाटे की चिठ्ठी आनी शुरू हो गई। करोबार घाटा, कहीं जहाज डूब गये, कहीं बिल्डिंग जल गयी। इस प्रकार सेठ जी शोक ग्रस्त हो गए। अब सेठानी दयावती उदासी का कारण पूछती और सेठ ताराचन्द क्या जवाब देता है।</b><br><br>

    प्रदेशां तै चिट्ठी आई, ब्योंत बिगड़ लिया मेरा,<br>
    और किसे का दोष नही, सिर करड़ाई का फेरा ।। टेक ।।<br><br>

    60 लाख के चार जहाज थे, भरे भराऐ भाई,<br>
    कलकत्ते तै परै सी डूबगे, ऐसी चिट्ठी आई,<br>
    बांचण लाग्या हाथ कापग्यां, रोकै नाड़ हलाई,<br>
    बम्बई में दो कोठी जलगी, कुछ ना पार बसाई,<br>
    सेठ के सिर पै चौगरदे तै, दिया करड़ाई नै घेरा ।।1।।<br><br>

    पाणी का दुख होया दुनियां नै, चुग्गे का मोरा नै,<br>
    गऊशाला भी बन्द करवादी, दुख डांगर-ढोरां नै,<br>
    सारे शहर मै डूंडी पिटगी, खबर हुई औरां नै,<br>
    अवधपूरी मै कोठी थी, वो भी लूट लई चोरां नै,<br>
    भीतर बड़कै रोवण लाग्या, फिका पड़ग्या चहेरा ।।2।।<br><br>

    आए थे हम नहाण गंग मै, पाप नीर मै भेगे,<br>
    जितने मित्र प्यारे थे, सब सौ-सौ ताने देगे,<br>
    थी बणिये की जात चोट नै, पेट पकड़कै खेगे,<br>
    जितना धन बाकी था, उसनै भी चोर काढ़ कै लेगे,<br>
    कदे-कदे तै नामी था, इस ताराचन्द का डेरा ।।3।।<br><br>

    घालूँ हाथ ऩफे की खात्तिर, अधर्म आगै अड़ज्या,<br>
    एक पैसे की हो ना कमाई, सौ का टोटा पड़ज्या,<br>
    सुणै दिवाळा लिकड़ण की जब, सहम सांप सा लड़ज्या,<br>
    कहै लख्मीचन्द धर्म तजे तै, यो साहूकारा बिगड़ज्या,<br>
    न्यून पड़ू तै कुआ दिखै, न्यून पड़ूं तै झेरा ।।4।।<br><br>


</font>
</body>








</html>