<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता :- सेठ ने कहा कि हमारा तुम्हारा कोई हिसाब नहीं है। तू लकड़ी लाया करता तो मैं तेरे को रोटी दे दिया करता। अब हिसाब किस बात का  है और तब लकड़हारे ने क्या कहा।</b><br><br>
तनै कदे ना सोची आपतै, ले दो-चार आन्ने लेले,<br>
मेरा खर्च डेढ-पाँ चून का, और कीमत के दो धेले ।।टेक।।<br><br>
कंगला लड़का नीवै सै रै, जख्म जिगर के सीवै सै रै,<br> तू मुंह लाकै पीवै सै रै, भरे दूध के बेले।।1।।<br><br>
तू होया बाणियां जाण नै, ना छोडै बुरी बाण नै,<br>
मनै सूकी रोटी दे खाण नै, तनै छौकै साग करेले।।2।।<br><br>
मैं वृथा जिन्दगी खोया करता, सांस मारकै रोया करता,<br>
मैं बण की लकड़ी ढोया करता, तू बेचै भर-भर ठेले।।3।।<br><br>
लखमीचन्द हरी गुण गाणा, दिया हाथ का टुकड़ा खाणा,<br>
एक दिन होगा सब नै जाणा, मानसिंह के चेले।।4।।<br><br>



</body>








</html>