<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- राणी देखती है की राजा बहुत क्रोधित है, तो फिर पूर्णमल पर दोष धरती है और क्या कहती है।</b><br><br>

पिया मेरे जिसनै भगत कहै सै,<br>
आज मनै बहू बणाणी चाहवै था ।। टेक ।।<br><br>

<b>राणी :<br></b>
मै ना करूं कहण की टाल, उठै सौ-सौ मण की झाल,<br>
समझ रंडी-वैश्या की ढाल, वो मेरे हाथ गात कै लावै था ।।1।।<br><br>

<b>राजा :<br></b>
तू तै झूठी नार सती सै, तेरे मैं ना अक्कल का खोज कती सै,<br>
मेरा पूर्ण पूत जती सै, तेरे तै कितके इश्क कमावै था ।।2।।<br><br>

<b>राजा :<br></b>
आज बस होग्या कर्म रेख कै, बेमाता के लिखे लेख कै,<br>
पूर्ण का रूमाल देखकै राजा, नीची नाड़ झुकावै था ।।3।।<br><br>

<b>राणी :<br></b>
लखमीचन्द छन्द का ख्याल, बोल के करे जिगर म्य साल,<br>
पिया यो पूर्ण तेरे का रूमाल, बता कित पड़या सेज पै पावै था ।।4।।<br><br>






</body>








</html>