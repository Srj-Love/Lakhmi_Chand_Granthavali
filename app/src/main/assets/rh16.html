<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- ऋषि जी की बात सुनते ही राणी बाग की तरफ भाग लेती है, और क्या कहती है।</b><br><br>


और किसे का दोष नही, कर्म लिखे दुख रोवण चाळी,<br>
इस कांशी के बागां कै म्हा, लाश कंवर की टोवण चाळी ।। टेक ।।<br><br>

कोए किसी का ना नाती-गोती, शरीर की खिंचती आवै ज्योति,<br>
पड़या रेत मै टूट कै मोती, ठाकै लड़ म्य पोवण चाळी ।।1।।<br><br>

मै कांशी मै कौण कड़े की, विपता भोगूं बख्त पड़े की,<br>
बेटे कै सुण नाग लड़े की, इस जिन्दगानी नै खोवण चाळी ।।2।।<br><br>

सुत का तीर जिगर पै लाग्या, आख्यां आगै अन्धेरा छाग्या,<br>
जै रोहतास जीवता पाग्या, करकै लाड भलोवण चाळी ।।3।।<br><br>

लख्मीचन्द कहै पेश चली ना, लिखे कर्म की रेख टली ना,<br>
पिछले दुख मै घाट घली ना, और नया जंग झोवण चाळी ।।4।।<br><br>




</body>








</html>