<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- बेलां को डाकू उठा लेते हैं। अपने भौरे में बन्द कर देते हैं। उधर शाही लकड़हारा बीना को जंगल में रहने के दुख समझाता है। वापिस अपने घर जाने की सलाह देता है।</b><br><br>

तू सुणती नहीं गरीब की, फेर पाछै पछतावैगी ।।टेक।।<br><br>

बण म्य दुख पावैगा गात, चली कंगले के साथ,<br>
बात मेरी याद राखिए इब की, धरती पै बिस्तर लावैगी।।1।।<br><br>

श्यान जाणूं लिकड़ी पत्थर नैं फोड, तेरा-मेरा मिलता कोन्यां जोड़,<br>
फूटे ओड़ नसीब की, चल बण म्य दुखड़ा पावैगी।।2।।<br><br>

मनै यें बात बतादी सारी, गिण-२ न्यारी न्यारी,<br>
टोटा बीमारी पीब की, दवा कड़े तै मंगवावैगी।।3।।<br><br>

लखमीचन्द धर्म की डोरी, टूटैगी टूटण नै होरी,<br>
तूं होगी चटोरी जीभ की, उड़ै तर-तर जबां चलावैगी ।।4।।<br><br>


</body>








</html>