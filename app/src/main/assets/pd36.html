<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- सखियों की बात सुनकर पद्मावत क्या कहने लगी ।</b><br><br>


    हे मेरा व्याकुल हुया शरीर , मनैं थाम झूलण की कहरी,<br>
    आज घड़ी झूलण की कोन्या ।।टेक।<br><br>
    मर्द मिला था उजले रंग का, साथ चाहूं थी बनाया खुद संग का,<br>
    हे किसा बांका छैल अमीर, छोड़ कै चला गया बैरी,<br>
    रात दिन भूलण की कोन्यां ।।1।<br><br>
    इब कै वा श्यान दिखगी भली, सुधी मैं जांगी स्वर्ग में चली,<br>
    गल में घली इश्कल की जंजीर, ज्यान मेरी फन्द में फैहरी<br>
    गांठ जली खुलण की कोन्या ।।2।<br><br>


    इब कुछ ना बणता रोये तै, सहम न्यूए जिन्दगी नै खोये तै,<br>
    ना टोहें तै मिलै लकीर, इश्क का नाग लड़ा जहरी,<br>
    चसकती मैं कूल्हण की कोन्या ।।3।<br><br>


    लखमीचन्द चार कली कथणी, चाहिए बात धर्म की मथणी,<br>
    हथणी की करी ना तदबीर, इब तक बिना हिलाए रहरी,<br>
    समय मिली हुलण की कोन्या ।।4।<br><br>


</font>
</body>








</html>