<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब धर्ममालकी ने साधू का भेष धारण कर लिया और क्या सोचती है।</b><br><br>

    मेरी नणदी के बीरा हो, मनै फकीरी भेष भर लिया ।। टेक ।।<br><br>

    सजन काम हूआ था रंग चाह का, यो धन दिया हूआ था मेरी मां का,<br>
    तेरै ना का पंचरगा चीरा हो, मनै सगवां कै धर लिया।।1।।<br><br>

    ऊं तै थी अकलबन्द घणी चातर, आज रही ना मखमल की भी कातर,<br>
    कदे पात्थर हीरा हो, मेरा गलियां मे रंग बिखर लिया।।2।।<br><br>

    दिखती म्य सब के बीच ठहर कै, चाहे सब कुणबा भरया हो कहर कै,<br>
    पहर कै झीरम-झीरा हो, मेरी जोड़ी म्य साजन सिंगर लिया।।3।।<br><br>

    कहै लख्मीचन्द तेरे संग ब्याही थी, म्हारै रंग-चा की अस्नाई थी,<br>
    ल्याई थी माल जखीरा हो, आज मेरा सब तरियां मन भर लिया।।4।।<br><br>





</font>
</body>








</html>