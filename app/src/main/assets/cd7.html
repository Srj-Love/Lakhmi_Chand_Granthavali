<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    फोटू दियासिलाई नै, मेरा दिया फूक कालजा मरग्या,<br>
    शीलक कद हो ।।टेक।<br><br>
    बस होगे कर्म रेख कै, बेमाता कै लिखे लेख कै,<br>
    देख कै जल पर की मुरगाई नै, वा लरजती फिरै थी,<br>
    मैं देख कै डरग्या, रही हद हो ।।1।<br><br>

    ठीक मेरा सै कहणा, कसर बात में है ना,<br>
    दो नैंना की चोट चलाई नै,<br>
    मेरा धड़ पर तै सिर उतरग्या, रहया दरद हो ।।2।<br><br>
    उसनैं मैं जाणूं सू सब तरहां,  क्यूंकर उड़ज्यां बिना परा,<br>
    जो घरां राखरया बिन ब्याही नै,<br>
    हूर का जोबन मद में भरग्या, जोंणसा मद हो ।।3।<br><br>

    लखमीचन्द कह हरफ गिण कै, भजन बिन रोवैगा सिर धुणकै,<br>
    सुण कै सांरगी की रूसनाई नै,<br>
    फेर ध्यान ढोलक पै फिरग्या, रही गदा गद हो ।।4।<br><br>


</font>
</body>








</html>