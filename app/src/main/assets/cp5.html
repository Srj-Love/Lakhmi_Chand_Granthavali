<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता :-  अब पृतकामी दूत द्रोपदी के पास जाकर क्या कहता है ।</b><br><br>

    माता कोरवों नै छुटा दिया तेरा पटराणी का नाम<br>
    दासियां में मिलकै राणी करणा होगा काम  ।।टेक।<br><br>

    तेरे पतियों नै माल लुटा दिया मिलकै, जुआ खूब घुटा दिया,<br>
    कैरों नैं छुड़ा दिया, तेरा सब ऐशो आराम  ।।1।<br><br>

    मनै रंज गम का प्याला पिया, आज मैं जीवण में भी के जिया,<br>
    जब दुर्योधन नै हुक्म दिया सभा भरी थी तमाम  ।।2।<br><br>

    जैसा कोए हुक्म मेरे पै टेकै, मनै तै बात कहणी थी एकै,<br>
    मुझ दास के लेखै तू राणी गंगा केसा धाम  ।।3।<br><br>

    छोड़ दे पटराणी के बिस्तर नै, चाल देखै नै कौरवों के घर नैं,<br>
    लखमीचन्द रटा कर हर नै, सुबह और शाम  ।।4।<br><br>












</font>
</body>








</html>