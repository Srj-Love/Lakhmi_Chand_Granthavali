<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब बीना क्या कहती है।</b><br><br>

इबकै दुखी करोगे ज्यादा, याडै मैं मरज्यांगी,<br>
जिन्दगी नै त्याग कै ।।टेक।।<br><br>

तुम बुरे काम छोड़ दो छल के, बणो मत पत्थर केसे दिल के,<br>
मेरे बाबुल के पिता मेरे नाते मैं दादा, अर्ज करूं सूं पायां लाग कै।।1।।<br><br>

थारा कुकर्म पै एका सै, ध्यान क्यूं बुरी जगह टेका सै,<br>
इब तै पहलम किते देख्या सै कायदा, गई हो ब्याही, हंसणी कोए काग कै।।2।।<br><br>

क्यू खोटा काम करै, बड़ों का क्यूं नाम बदनाम करै,<br>
मेरा राम करै हो मेरे मन कैसा ईरादा, थारी कुंवारी बेटी जा भाग कै।।3।।<br><br>

लखमीचन्द का बसणा जांटी, तोड़दे भ्रम जाल की टाटी,<br>
के मिलज्यागा माटी गेरे तै फायदा, बीच रजपूतां की पाग कै।।4।।<br><br>




</body>








</html>