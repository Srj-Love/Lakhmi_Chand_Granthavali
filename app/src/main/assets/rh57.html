<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- हरिशचन्द्र भगवान विष्णु से क्या कहता है।</b><br><br>


थारी यारी बिना हे! प्रभु, कौण सुख पाया ।। टेक ।।<br><br>

ध्रुव भग्त बालेपण म्य, दर्शन दिऐ कोकला बण म्य,<br>
आसण दिया तनै पहूंचा गगन म्य, हर कै आसण तनै दिवाया ।।1।।<br><br>

पिता-पुत्र का बैर भाई, राम नाम पै हूई लड़ाई,<br>
नरसिंह बणकै ज्यान बचाई, ताते खम्बे तै प्रहलाद बचाया ।।2।।<br><br>

पार करो दुख के घेरे तैं, इस विपता के अन्धेरे तैं,<br>
के कुछ खता बणी मेरे तैं, नीच घर घड़ा तनै ढुआया ।।3।।<br><br>

क्यूकर बैठूं दारूण दुख खेकै, तबियत शान्ति जल म्य भेकै,<br>
आज्ञा सतगुरू जी की लेकै, यो छन्द लख्मीचन्द नै गाया ।।4।।<br><br><br>

<b>नोट:- यह सांग पं जी के सबसे पुराने सांगों में था। जीवन का पहला सांग गांव खटकड़ मे किया था। बेड़ा बान्धने के बाद पहला अनुबंध था। हरिशचन्द्र, पदमावत, राजा नल, ज्यानी चोर, जमाल, रांझा एवं धर्मकौर प० जी ने केवल 18-19 वर्ष की आयु में ही बना लिऐ थे। पहले अनुबंध में ही लोगों ने बेहद पसंद किये। गांव खटकड़ में 7 सांग किये। एक से एक बढकर पसंद किये गये। समय बीतते बीतते इस सांग में मूल भूत परिवर्तन आया। अन्त तक चलने वाले सबसे प्रसिध्द 12 सांगो में से एक यही सांग है।</b><br><br>





</body>








</html>