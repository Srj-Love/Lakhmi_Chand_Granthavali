<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b> वार्ता :- अब ज्यानी जवाब देता है ।<br><br>


    ईज्जत नै क्यूं तारै सै री , समय ना बिचारै सै री,<br>
    परदेशी कै मारै सै री,  के पागल करदी राम नै  ।।टेक।<br><br>

    मैं सोंउ़ं था अपनी मौज, सिर पै क्यूं धरया पाप का बोझ,<br>
    रोज-रोज ना आया करता, कद सी सूता पाया करता,<br>
    कदे लाडू भी ना खाया करता, के सूंघू था तेरे आम नै  ।।1।<br><br>

    बदलगी तोते केसा त्यौर, जै मेरा होता बाग में जोर,<br>
    तोहमन्द और कोए ला देता, कड़वा बणकै धमका देता,<br>
    पीट थोबड़ा ताह देता, तेरे जिसी गुलाम नै  ।।2।<br><br>

    या जिन्दगानी दिन दस की, फेर कोए बात रहै ना बस की,<br>
    न्यूं बता किसकी छोरी सै री, जीभ की चठोरी सै री,<br>
    पलकै सांडणी सी होरी सै री,  मैं बूझूं तेरे घर गाम नै  ।।3।<br><br>


    करया कर राम नाम का भजन, सदा ना रहणा माया धन,<br>
    कुछ दिन में या खोड़ छोड़ दे, सब क्यांहे की लोड़ छोड़े दे,<br>
    लखमीचन्द मरोड़ छोड़ दे, सतगुरु जी के सामनै  ।।4।<br><br>



</font>
</body>








</html>