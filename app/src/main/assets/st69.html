<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अपनी भाभी की इतनी बात सुनी तो चन्द्रगुप्त के चेहरे पर उदासी छा जाती है तो उसकी भाभी एक बात के द्वारा क्या कहती हैं।</b><br><br>

    गिल्ला मतन्या मानै देवर, हांसियां मै कर री थी ।। टेक ।।<br><br>

    मेरे तै वो बख्त ना टाल्या गया, पाछै मेरा खोट निकाल्या गया,<br>
    उस दिन भी ना बोला चाल्या गया,घणी तेरी मारी डर री थी ।।1।।<br><br>

    उस दिन बात लिकड़गी मुख सै, जब तै मेरी इज्जत मै टूक सै,<br>
    आड़ै तै चुग्गे तक का दुःख सै, मैनां पिजरे मै घिर री थी ।।2।।<br><br>

    पात्थर पड़गे मेरी अक्ल बही पै, दूनियां तै मरती चीज नई पै,<br>
    उस दिन की बात कही पै, देवर सासू छोह मै भर री थी ।।3।।<br><br>

    लखमीचन्द ज्ञान बिन कोरा, बिना सतगुरु के नही धर-धोरा,<br>
    रुस कै चला गया छोरा, सारया कै न्यूंए जर री थी ।।4।।<br><br>




</font>
</body>








</html>