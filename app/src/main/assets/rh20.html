<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- आगे राणी क्या कहती है।</b><br><br>


मेरे छुटगे सब आनन्द, सनन्ध दुनियां तै उठगी रे ।। टेक ।।<br><br>

मनै ऋषियां की सेवा करी, जब किते सुरत देखी तेरी,<br>
आज मेरै लाल मरण का बहम, सहम घीटी सी घुटगी रे ।।1।।<br><br>

सुण बेटा रोहताश रे, तेरी मां रोवै तेरे पास रे,<br>
ना खबर लविया और, डोर हाथां तै छूटगी रे ।।2।।<br><br>

उघड़े कौण जन्म के पाप रे, मनै ताने दे तेरा बाप रे,<br>
धरै बेटा खाणी नाम, राम चौड़े में लुटगी रे ।।3।।<br><br>

मानसिंह कहै सुण पूत रे, मैं रेशम रही ना सूत रे,<br>
आज मूंज समझकै निरी, जरी धोखे में कुटगी रे ।।4।।<br><br>





</body>








</html>