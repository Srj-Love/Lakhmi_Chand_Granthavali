<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- बीना की बात सुनकर लकड़हारा उसको फिर समझाता है कि तू जंगल में अकेली नहीं रह सकेगी और क्या कहता है।</b><br><br>



मत चालै मेरी गैल, तनै घरबार चाहियेगा,<br>
मैं एक निर्धन कंगाल, तनै परिवार चाहियेगा ।।टेक।।<br><br>
लाग रहया कंगाली का नस्तर, शूरा के करले बिन शस्त्र,<br>
तनै टूम-ठेकरी गहणा-वस्त्र, सब सिंगार चाहियेगा,<br>
एक रत्न जड़ाऊ गल, नौ लखा हार चाहियेगा।।1।।<br><br>

मेरै धोरै ना दमड़ी-दाम, बण मैं कटैगी उमर तमाम,<br>
तनै आशकी का काम, मेरी नार चाहियेगा,<br>
एक मन-तन की बूझण आला, दिलदार चाहियेगा।।2।।<br><br>
मनै बुरा समझ चाहे अच्छा सूं , बख्त पै कहण आला सच्चा सूं,<br>
मै तै बच्चा सूं, तनै भरतार चाहिएगा,<br>
ना बूढा ना बालक, जवान एकसार चाहिएगा।।3।।<br><br>

मेरै धोरे ना दमड़ी-धेला, क्यूं कंगले संग करै सै झमेला,<br>
तनै मानसिंह का चेला, एक होशियार चाहियेगा,<br>
वो लखमीचन्द गुरु का, ताबेदार चाहियेगा।।4।।<br><br>


</body>








</html>