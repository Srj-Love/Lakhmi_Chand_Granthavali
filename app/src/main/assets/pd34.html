<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    एक नया मुसाफिर आया, करग्या रूप के बस में हे  ।।टेक।<br><br>
    रो रो कै शीश धुणुंगी, आंगलियां घड़ी गिणूंगी,<br>
    उस मरजाणे की बहू बणूंगी, चाहे मिलियो बीस वर्ष में हे ।।1।<br><br>

    तन पै दुख दर्द डारग्या, कहे वचना तै हारग्या,<br>
    मेरै शोभा के तीर मारग्या,  पैस गए नस नस में हे ।।2।<br><br>
    गल में दुख का झाड़ घल्या सै, टालूंगी जै दुख टलग्या2 तै,<br>
    जै परदेशी नहीं मिला तै,  मैं मरलूंगी दिन 10 दिन मैं हे ।।3।<br><br>
    मानसिंह भोगै एश आनन्द, कटैं सब जनम मरण के फन्द,<br>
    लखमीचन्द के छन्द इसे जाणूं, मोती पो दिए डस में हे  ।।4।<br><br>

</font>
</body>








</html>