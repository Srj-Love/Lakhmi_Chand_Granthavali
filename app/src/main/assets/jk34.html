<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- सोनादे ज्यानी को कहती है ।</b><br><br>

    हो तेरे मरण जीण का, हो मनैं बेरा ना पाटया ।। टेक।<br><br>

    हो तू लिकड़या मूढ अनाड़ी, जो तेरे केसी सोच जाती माड़ी,<br>
    हो साजन, के था बीरां नैं मरदां का घाटा ।।1।<br><br><br>

    तू दोष शीश पै धरग्या, मरै था तै उस दिन क्यों ना मरग्या,<br>
    जले तनै फेरे लिए थे, उस दिन क्यों ना नाटया ।।2।<br><br><br>

    मेरे परमार्थ में सिर दे, जले मेरे केसी कुण करदे,<br>
    राम किसे नै ना इसा वर दे, भरी जवानी हो जल्या जोबन डाटया ।।3।<br><br><br>

    तनै दे दिया दुख दारूण, इब के लाग्या बात विचारण,<br>
    लखमीचन्द तेरे कारण हो, जिन्दगी का सांटा सान्ठया ।।4।<br><br>


</font>
</body>








</html>