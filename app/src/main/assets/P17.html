<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">
<b>वार्ता:- राणी नूणादे पूर्णमल को अब क्या कहती है।</b><br><br>

पूर्णमल तू कुणसे ढंग म्य, मैं भर री सू चाव-उमंग म्य,<br>
मेरी तेरे पिता के संग म्य, जोड़ी ना मिलती ।।टेक ।।<br><br>

यू धनमाल आपकी खातर, तू इसका मालिक बणज्या चातर,<br>
पाथर तेरै प्रेम ना जागै, कुछ कहै दयू तै डर भी लागै,<br>
भाइयां की सूं तेरे आगै, मेरी काबू ना चलती ।।1।<br><br>

तू कहरया सै बोल दर्द का, मेरै होरया सै जखम कर्द का,<br>
बीर-मर्द का करले नाता, बूढा बालम सिवासण ब्याता,<br>
डूब गई बैरण बेमाता, म्हारी जोड़ी ना बलती ।।2।<br><br>

तूं हीरा ना फूटण जोगा, मेरा मौका विष घूटण जोगा,<br>
उठण जोगा होंश नहीं सै, चलण-फिरण का जोश नहीं सै,<br>
तेरा तै कुछ दोष नहीं सै, मेरे कर्मां की गलती ।।3।<br><br>

लखमीचन्द जिगर म्य धो ना, छोड़ी मै जीवण जोगी कोन्या,<br>
मोह ना मेरा बाप-भाई म्य, घिरकै मरगी करड़ाई में,<br>
जो जामैगी शरदाई म्य, वा बेल फूल फलती ।।4।<br><br>




</body>








</html>