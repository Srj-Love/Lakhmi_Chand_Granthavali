<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- यह सुनकर राणी ने क्या जवाब दिया ।</b><br><br>

    मेरे तै के बान्धया जा सै मरदां आगै पाला,<br>
    तुम दोनों भाई सुख तै बसियों मेरी ज्यान का गाला ।।टेक।<br><br>

    <b> भाभी :-</b><br>
    उंच नीच नै कोन्या तोलै यो मेरे जिगर नैं छोलै,<br>
    उपर तै तै राजी बोलैं, भीतर ले मैं काला ।।1।<br><br>
        <b>फूलसिंह :-</b><br>

    मारण खातर आवण लागी, न्यूं कह कै धमकावण लागी,<br>
    लुच्चा डेढ बवातण लागी, बाप भाई का साला ।।2।<br><br>
            <b>भाभी :-</b><br>
    गाडा खूब गिरड़वा देगा, उल्टा रासा छिड़वा देगा,<br>
    कोए दिन के मैं भिड़वा देगा, रंग महलां में ताला ।।3।<br><br>

                <b>फूलसिंह :-</b><br>

    कड़वी देखै घूरें जा सै, मुठी मैं जी चूरे जा सै,<br>
    बेईमाने में पूरे जा सैं,  मकड़ी केसा जाला ।।4।<br><br>

                    <b>भाभी :-</b><br>
    जला झूठी साची जोड़े जा , यू आपै नाक सिकोड़े जा,<br>
    मेरे सिर भांडा फोड़े जां,  घरवासा सै अक चाला ।।5।<br><br>

                        <b> फूलसिंह :-</b><br>

    तनै भाई बण कै खूब दगा दी, तन में दूणी आग जगा दी,<br>
    या कित बूरा की जगह लगादी,  मटकी मैं का राला ।।6।<br><br>

                        <b>भाभी :-</b><br>
    घर में ओला सौला जा सै, इसकी हरदम बुरी निंघा सै ,<br>
    उत गए के दिल में ना सै,  सिर काटण का टाला ।।7।<br><br>
                        <b> फूलसिंह :-</b><br>

    थारी अमीरी तजणी दिखै, न्यासरी धूणी सजणी दीखै,<br>
    लखमीचन्द नै भजणी दीखै, परमेश्वर की माला  ।।8।<br><br>
                            <b>भाभी :-</b><br>

    इसनै हांसी करणी चाही, लखमीचन्द कै नहीं समाई,<br>
    हासियां में करी लड़ाई, ना भीतरले में काला ।।9।<br><br>


</font>
</body>








</html>