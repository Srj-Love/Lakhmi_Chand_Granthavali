<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब लकड़हारा क्या कहता है।</b><br><br>

दिन तै पहलां उठ कै, इस तला मैं नहाया करता,<br>
बण की लकड़ी तोड़ कै, मैं बेचण जाया करता ।।टेक।।<br><br>

परी धोरै बैठ नसीब कै, बस रहियो ना अपणी जीभ कै,<br>
मेरे केसे गरीब कै, घर कुछ नहीं पाया करता।।1।।<br><br>
के बुझै मेरे खोज नै, भूल कै आनन्द सुख मौज नै,<br>
सवा मण पक्के बोझ नै, मर पच कै ठाया करता।।2।।<br><br>

के बुझै मेरे हाल की, दुखी हो सै गति कंगाल की,<br>
गर्ज नहीं धन माल की, सिर्फ भोजन ल्याकया करता।।3।।<br><br>

क्यूकर रहूं दुख-दर्द खे कै, तबियत शान्ति जल मैं भे कै,<br>
गुरु मानसिंह की आज्ञा ले कै, छन्द नै गाया करता।।4।।<br><br>


</body>








</html>