<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता :-   राजा हरिशचन्द्र ने राणी के केश पकड़ लिये और क्या कहने लगा,,,</b><br><br>


कलिहारी, तनै लड़का खा लिया सेठ का, तलवार मारूंगा ।। टेक ।।<br><br>

क्यूकर कर इतना बोझ उठा लिया, लड़का साहूकार का खा लिया,<br>
रै हत्यारी, काम करया बड़ा ढेठ का, तलवार मारूंगा ।।1।।<br><br><br>

सिर काटूंगा क्रोध जागरया, हाथ-पां मुहं कै खुन लागरया,<br>
के खारी, तनै कुआँ बणा लिया पेट का, तलवार मारूंगा ।।2।।<br><br><br>

तनै घर कुणबे की आज, अपने ब्याहे वर की लाज,<br>
खोई सारी, तनै भय ना देवर-जेठ का, तलवार मारूंगा ।।3।।<br><br><br>

खा कै सोई नींद आनंद की, रंगत ब्राह्मण लख्मीचन्द की,<br>
सै न्यारी, रंग सतगुरू जी की भेट का, तलवार मारूंगा ।।4।।<br><br><br>




</body>








</html>