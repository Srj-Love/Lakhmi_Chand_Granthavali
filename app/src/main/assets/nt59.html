<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- दोनों आपस में बात करते हैं ।</b><br><br>

    मिश्री में रस आया करै तेरी बोली प्यारी केसा<br>
    के ढंग बहू तेरा जवान उमर में भेष कंवारी केसा ।।टेक।<br><br>

    ना दुनियां के पापड़ बेलूं कितनाएं कष्ट बदन पै झेलूं,<br>
    जाण बूझ कै कोन्या खेलूं, खेल जवारी केसा ।।1।<br><br>

    डूबैगी कित ध्यान जच्याष सै , बिल्ली कै घी नहीं पच्या् सै,<br>
    ईश्वर नै संसार रच्याच सै, खेल मदारी केसा ।।2।<br><br>

    टालूंगी जै दुख टलग्या तै, दिल का फूल कमल खिलग्या तै,<br>
    दुनियां के में वर मिलग्या तै, श्यान हमारी कैसा ।।3।<br><br>

    कई बै कहली एक सुणैं ना, आंगलियां पै घड़ी गिणैं ना,<br>
    बिन बालम के रोब बणै ना, राज दुलारी केसा ।।4।<br><br>

    लखमीचन्द छन्द धर नहीं सकता, कली काफिया भर नहीं सकता,<br>
    दुनियां में कोए कर नहीं सकता, रास मुरारी केसा ।।5।<br><br>



</font>
</body>








</html>