<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब लकड़हारे के दिन अच्छे आ जाते हैं। अब अच्छे दिन होते हैं तो सभी काम स्वयं ही सीधे हो जाते हैं। अब बीना लकड़हारे से पूछने लगी कि सेठ जी तुम्हारे को क्या देते हैं? लकड़हारे ने कहा दो रोटी और गुड़ व कभी अचार। लकड़हारे ने बताया कि छः साल हो चुके हैं। अब बीना ने कहा कि तुम सेठ से कहना कि मेरा हिसाब कर दो और मैं भी मर्दाने भेष में तुम्हारे पीछे-पीछे आ रही हूं। अब लकड़हारा लकड़ियों का भरोटा लेकर माधोपुर की तरफ चला और क्या कहने लगा।</b><br><br>
तज फूलझड़ी नै राही टोहली, झट माधोपुर नै चाल पड़या ।।टेक।।<br><br>
आज लग्या ढंग दूसरा हौण, लिखी नै मिटा सकै था कौण,<br>
सौण चिड़ी नै बुकल खोली, जब छोड़ फिकर नै चाल पड़या।।1।।<br><br>
दहणै मृग सुणावै तर्ज, बामैं विषियर था बिल फर्ज,<br>
अपणी गर्ज पड़ी नै लकड़ी ढोली, याद कर हर नैं चाल पड़या।।2।।<br><br>

आज कै तै लक्ष्मी मिलगी कै पारस, मैं पहले जिसा नहीं रहूं बेवारिस,<br>
सारस जोट खड़ी नै बाणी बोली, तज कै डर नै चाल पड़या।।3।।<br><br>

कहै लखमीचन्द रट करकै जगदीश, कौण करै झूठ बकण की रीस,<br>
बतादे जै बीस धड़ी नैं कमती तोली, उसके खोदूं घर नै चाल पड़या।।4।।<br><br>



</body>








</html>