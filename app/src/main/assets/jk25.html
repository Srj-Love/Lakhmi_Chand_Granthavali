<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब ज्यानी ने यह तीसरा रूप धारण किया है । पहले
    तो गोधू माली का लड़का बना, दूसरी बार ज्योतिषी बनकर
    शहर में गया और अब तीसरी बार उसनै बटेऊ बनने की
    सोच ली और सुनारी के पास ठीक रात के बारह बजे पहुंचता है ।</b><br><br>

    लिया रूप तीसरा धार, बणग्या सुनरे का छोरा  ।।टेक।<br><br>

    पहलम बणग्या गोधू माली, दुजै बण ब्राह्मण ज्योतिष ठाली,<br>
    तीजै जमाई बणन की साली,<br>
    घूमै था बीच बाजार, यानी ऊत घणां कोरा ।।1।<br><br>

    मुख से राम नाम भाख्या सै, अमृत रस करकै चाख्या सै,<br>
    धम्मल कै घरां ला राख्या सै,<br>
    विषयर बणकै ल्यूं महकार, एक चन्दन का पोरा ।।2।<br><br>

    कोन्या फर्क बात म्हारी मैं, घर पाया ना गली सारी में,<br>
    धम्मल सुनरे की हारी मैं,<br>
    दबरया बिध्न रूप अंगार, माणस फुकण नै होरा ।।3।<br>

    कदे होज्या ना मेरी हार,<br>
    ज्यानी मन में करै था विचार,<br>
    लाल रूखसार गजब की मार, गोल मुंह बटवा सा गोरा ।।4।<br><br>

    लखमीचन्द दुख दर्द सहण की,
    या छोरी के थी घरां रहण की,<br>
    नैन किसे बणे खाण्डे की धार, छूट रहा स्याही का डोरा ।।5।<br><br>


</font>
</body>








</html>