<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- चापसिंह को नौकरी पर जाने के बाद एक दिन सपना दिखाई दिया और सपने मे अपने सोमवती के करार को याद करता है और सपने के बारे मे मन मे क्या सोचता है।</b><br><br>


    सुपना तै आया बैरी दौड़ कै, करार परी का हो लिया ।। टेक ।।<br><br>

    सपने मै पहूंच गया सुसराड़, सहम की कर बैठा था राड़,<br>
    साली होगी करकै बाड़, चारो ओड़ कै,<br>
    मनैं शरमां कै तले नै मुहं गो-लिया ।।1।।<br><br>

    सपने मै होरी झड़ा-झड़ी थी, गहणा पहरें एक धड़ी थी,<br>
    पंलग की जड़ मै खड़ी थी, कर जोड़कै,<br>
    मीठी बोल चित्त मोह लिया ।।2।।<br><br>

    सपना देख्या सबतै न्यारा, मीठा बोल लागता प्यारा,<br>
    परी नै करया इशारा, गर्दन मोड़कै,<br>
    पहलम साबण तै मुहं धोलियां ।।3।।<br><br>

    लख्मीचन्द काम छोड़ डर के, काम कई याद आवण लगे घर के,<br>
    सिर के केश निचौड़ कै,<br>
    मींडी मै बोरला पो लिया ।।4।।<br><br>



</font>
</body>








</html>