<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब सोनादे क्या् कहती है ।</b><br><br>

    आज तै मैं लडूंगी घणी, आया घणे हो दिन में ।।टेक।<br><br>

    सजन तनै रोज रटूं थी सुबह श्याम, मर्द बिन बीर बता किस काम,<br>
    या मेरे राम के बणी, रहैगी मन की मन मैं ।।1।<br><br>

    चान्दी पूरी धड़ी तोल की, तील बढ़िया धरी घणे मोल की,<br>
    मारैं सखी बोल की अणी, रहै के बाकी तन में ।।2।<br><br>

    बहुत समान धरया नए सन का, सजन बता के जीणां सै उनका,<br>
    जिनका रूसया धणी, दुख हो जवानीपन में ।।3।<br><br>

    लखमीचन्द भजन मैं लाग, जाण कै क्यूं फोड़े थे मेरे भाग,<br>
    नाग तेरे माथे की मणी, राखी क्यूं ना फण में ।।4।<br><br>



</font>
</body>








</html>