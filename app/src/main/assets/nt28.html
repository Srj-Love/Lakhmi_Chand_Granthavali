v<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    मेरी जात बिगाड़ी रै मेरे भाई की बहू नैं, मनैं जाणती कोन्यां ।।टेक।<br><br>

    कहण लगी दूर परे सी नै खेल , कौन सै तूं घी में मिलाण लगा तेल,<br>
    कड़वे बोलां के सेल बदन के पार लिकाड़ी रै, वा गाली दे गऊ नै,<br>
    मनैं जाणती कोन्यां ।।1।<br><br>
    मैं बस होग्या कर्म रेख कै, बेमाता बेहूदी के लिखे लेख कै,<br>
    मेरे कान्ही देख देख कै न्यूं रही पीस जबाड़ी रै मेरे पीवैगी,<br>
    लहू नै, मनैं जाणती कोन्या ।।2।<br><br>
    बिगाड़ा चाहवै सहम श्यान नै , झाड़ होरी मेरी ज्यान नै,<br>
    उस बेहूदी बेईमान नै, इस घर की जड़ पाडी रै, घेर लिया ज्यूं<br>
    खेत कहूं नै, मनैं जाणती कोन्यां ।।3।<br><br>


    चार कली लखमीचन्द नै गा दी, तेरे तै सच्ची बात बता दी,<br>
    तोहमंद लावै सै बेफादी मेरै सिर लादी साड़ी रै, रात दिन<br>
    धोरै के रहू नै, मनैं जाणती कोन्यां ।।4।<br><br>

</font>
</body>








</html>