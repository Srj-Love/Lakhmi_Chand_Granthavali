<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



एक समय मे जोधपुर के रहने वाले जोधानाथ महाराजा थे और उसकी राणी का नाम रूपाणी था। उसकी कोई सन्तान नहीं थी। समय के साथ राजा ने काम-काज चलाने के लिए चार कर्मचारी छांट लिये। चारों को राज काज संभाल कर स्वयं तपस्या करने का विचार किया। राजा सुबह 4 बजे उठकर मन्दिर में जाकर भजन करता। दिन के 2 बजे भोजन करता था। उसके शहर में एक गरीब बणिया था। उसने तेल का व्यापार करके 500 रु. किसी साहूकार में जमा कर दिये। एक दिन उसे 100 रु. की जरुरत पड़ी। वह साहूकार के पास गया तो साहूकार ने इन्कार कर दिया। फिर बाणीया रोता-पीटता वापिस आया और सेठाणी से बताया। फिर बणिया और सेठाणी ने व्याकुल होकर राजा को रिपोर्ट लिखाई। साहूकार भी उसे कचहरी में मिला और उसने रिपोर्ट नहीं लिखने
दी। बणिया कचहरी के आगे ही बैठकर रोता रहा। दो बजे के करीब राजा आया और उसने बणिये को उठाकर हाल पूछा। बणिये ने राजा को अपनी व्यथा सुना दी। राजा ने कचहरी के अन्दर जाकर चारों कर्मचारी और साहूकार को वहीं पाया। राजा ने पूछताछ की तथा साहूकार के घर से सारा धन निकालकर लाने का आदेश दिया। राजा ने साहूकार का सारा रूपया कड़ाहे में डलवा दिया और पानी में रुपये गिरते ही तेल का तिरमिरा आ गया। बणिये को 500 रुदे दिए और अगले दिन पेश होने का कर्मचारियों को आदेशा दिया। राजा घर आया और उदास था। राणी ने उदासी का कारण पूछा। राजा ने कहा कि मेरे राज में कर्मचारी रिश्वत लेने लगे हैं। राणी ने कहा कि ऐसा नहीं है। इसी बात पर राजा व राणी दोनों में यह शर्त लगी कि यदि कर्मचारी रिश्वत लेते हैं तो राणी को 12 साल का बनोवास यदि नहीं लेते तो राजा का बनोवास। राजा ने परीक्षा के लिए कहा कि यदि कर्मचारी मेरी हां में हां मिला दें तो समझना कि भ्रष्टाचार है। राजा ने कर्मचारियों को रात को बुलाकर कहा कितनी गर्मी है, सूर्य नारायण ने फूंक डाला, कर्मचारियों ने कहा हां महाराज, रानी को जच गई कि कर्मचारी भ्रष्टाचारी हैं। राजा ने राणी को दसौटे में जाने का आदेश दिया। राणी ने कहाँ कि मै चार मास से गर्भवती हूं। इसलिए उसके बाद चली जाऊंगी।
किन्तु राजा नहीं माना और राणी को जंगल में जाना पड़ा। राणी को बनोवास के दौरान 6 मास बाद लड़का
हुआ। 8 साल बाद राणी रुपाणी बीमार हुई और मर गई। मरने से पहले एक तबीज बनाकर बेटे के बाजू को बान्ध दिया जिसमे लड़के का ब्यौरा लिखा था। समय बीतता गया और लड़का 14 साल का हो गया। मां की तरह लकड़ी लाता और लोभी लाल के यहां बेच देता। रोटी कपड़ा ले लेता क्यूंकि रुपये पैसे का उसको कोई लोभ नही था। दूसरी तरफ राजा राय सिंह अपनी बड़ी लड़की बीना से किसी हठ पर नाराज हो गया। अपने नौकरों को कहा सबसे गरीब लड़के के साथ इसकी शादी कर दो। राजा के सिपाहियों ने रुपाणी के लकड़हारे लड़के को जबरन पकड़ ले जाते हैं तथा शादी कर देते हैं। जंगल में बीना और लकड़हारा साथ रहने लगे। बीना को पता लगा कि लकड़हारा चन्दन की लकड़ी बेचकर आता है और बदले में कोई पैसा नहीं लाता। लड़की बीना पढ़ी लिखी थी क्यूंकि एक राजा की लड़की थी इसलिए होंसला बहुत था। चन्दन की सारी लकड़ी बेचने का हिसाब करा लेती है। लाखों रुपये मिल जाते हैं। पति-पत्नी गंगा स्नान को चले जाते हैं। डाकू लकड़हारे को उठा लेते हैं। बीना अकेली रह जाती है। बीना को राजा जोधानाथ अपने घोड़े पर बिठा कर ले जाते हैं। विदित रहे कि जोधानाथ लकड़हारे का पिता है परन्तु किसी को अभी तक कोई पता नहीं है। दूसरी तरफ वही डाकू बीना की छोटी बहन बेला को उठा लेते हैं तथा उसके नजदीक बन्द कर देते हैं, जहां लकड़हारा बन्दी बना रखा था। डाकुओं की राणी, लकड़हारे को छोड़ देती है। लकड़हारा घूमता फिरता राजा जोधानाथ के शहर में आ जाता है। वहां पर उन्होंने शाही लकड़हारे की कथा सुनाने वाले को भारी इनाम की घोषणा कर रखी थी। इस प्रकार लकड़हारा, बीना और जोधानाथ का मिलना होता है। रुपाणी के बनाए तबीज से एक दूसरे की पहचान होती है। सुख से अपनी गृहस्थी आरम्भ करते हैं।



</body>








</html>