<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    <b>तू भी चलै नै म्हारे साथ गऊ न्यूं उठ कै बोली  ।। टेक।<br><br></b>

    मोह लोभ के बस में हो कै यो जग मरने हारा,<br>
    आपे के मैं आप समावै आप उतरने हारा,<br>
    वहां नहीं कोए हठ करने हारा, लकड़ी ले कै हाथ,<br>
    जगह में सारी टोहली  ।।1।<br><br>
    भूखे प्यासे मरते नैं बेशक दियो जगा,<br>
    हम जाणै सै रस विष नै करती नहीं दगा,<br>
    तेरे लंगड़ेपण का लकम लगा चर-चर कै हरे पात,<br>
    बणैं नै म्हारी हमजौली  ।।2।<br><br>

    जब हम चर कै आवैं तेरे ओड़ की करया करैं तकरार,<br>
    हम पैदा हुई तेरे तै तूं म्‍हारी जननी हार,<br>
    तनै लगड़ेपण में मिल्या ना न्यार, पिन्जर कर लिया गात,<br>
    कती मां बुढिया होली ।।4।<br><br>
    म्हारे संग पेट भरै तै म्हारा के करले,<br>
    इसी नहीं कोए बेहूदी तुझ बुढ़िया तै लड़ले,<br>
    लखमीचन्द गुरू चरण पकड़ले, गऊ, गंगा जगमात,<br>
    चीज सै लोगो अनमोली  ।।5।<br><br>

</font>
</body>








</html>