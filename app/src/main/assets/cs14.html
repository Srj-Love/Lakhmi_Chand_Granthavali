<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- चापसिंह सोमवती को अपना परिचय देता है अपने बारे में। सोमवती प्यार से सारी कहानी सुनती है। इस मौके पर ब्राह्मण लख्मीचन्द ने किस प्रकार के बोल लगा दिये।</b><br><br>


    एक बात का रंज सै, गौरी मेरे धड़ मै,<br>
    तेरे कौण करैगा लाड, सासू-नणंद नही जड़ मै ।। टेक ।।<br><br>

    म्हारा-तेरा बीर मर्द का नेग, भरे कपड़ा तैं ठाडे बेग,<br>
    ज्यों रहा लिकड़ तेग मै बाड, मोती पिरो लिऐ लड़ मै ।।1।।<br><br>

    परी आखिर नै यू तेरा घर सै, रूप तेरा चन्द्रमां सा दर सै,<br>
    जाणूं बरसै गर्ज कै साढ, टहलज्या जल पीपल-बड़ मै ।।2।।<br><br>

    बात दो करै नै गुरबत कैसी, आड ऋषियां नै ज्यो पर्वत कैसी,<br>
    बोल मै शर्बत केसी गाढ, भरया रस केले केसी घड़ मै ।।3।।<br><br>

    कहै लख्मीचन्द हंसती बरियां की, बणी खड़ी रहो ढाल परियां की,<br>
    तनै सब तरियां की ठाड, धर्म की तेग बन्धी कड़ मै ।।4।।<br><br>


</font>
</body>








</html>