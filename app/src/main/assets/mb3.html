<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- मीरा कहती है कि अब तो मैं भी भगवान की भक्ति ही करूंगी । मीरा अपनी मां से क्या जानना चाहती हैं :-</b><br><br>






    न्यू तै बतादे माता मेरी री, हमारे पति कौन हुए  ।। टेक।<br><br>

    मैं भजन करूं दिन निस के, प्याले पीऊंगी भक्ति रस के,<br>
    मैं किसके चरण की चेरी री, हमारे पति कौन हुए ।।1।<br><br>
    कृष्ण की भक्ति में आनन्द, कटज्यां जन्म-मरण के फन्द<br>
    एक बर बन्द करी फेर टेरी री, हमारे पति कौन हुए ।।2।<br><br>

    मनै ना कायदे तै घटणा सै, मेरा दिल एक जगह डटणा सै,<br>
    हरी रटणा से शाम सवेरी , हमारे पति कौन हुए ।।3।<br><br>

    लखमीचन्द कहै और गति के, लक्षण चाहिए जती-सती के,<br>
    कैसे बिना पति के या बेटी तेरी री, हमारे पति कौन हुए ।।4।<br><br>



</font>
</body>








</html>