<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता :- अब बीना लकड़हारे से उसके रहने का ठिकाना पूछती है, तो लकड़हारा क्या कहने लगा।</b><br><br>

रै! सुण राजा रायसिंह की, हो! सीधी कुटी की राही ।।टेक।।<br><br>

जो धन माया लिखी भाग म्य, घणी नहीं तो थोड़ी मिलगी,<br>
बनडे के मुंह मीठे खातिर, शक्कर केसी रोड़ी मिलगी,<br>
बना बनी दोनू चाले, सारस केसी जोड़ी मिलगी,<br>
शादी थी जरुर पर, बिना ही बरात चाले,<br>
तीसरा ना गेल्या कोए, दोनू जणे साथ चाले,<br>
आपस के मैं करते, प्रेम भरी बात चाले,<br>
जाण बूझ तेरा बाप डूबग्या, तू कंगले के संग ताही।।1।।<br><br>

राजा के कुमार बिन, जोग के मिलैं थे तेरे,<br>
रंगीले से महलां मै, दिल फूल ज्यूं खिल खिलै थे तेरे,<br>
मखमली फर्शों पै चलते, पैर भी झिलै थे तेरे,<br>
नाम गाम मात-पिता के, मतलब कोन्यां जाणे मेरे,<br>
वस्त्र हैं मलीन देख, फटे और पुराणे मेरे,<br>
जूता तक भी पास नहीं, पैर हैं उघाणे मेरे,<br>
पड़-पड़ छाले फूट गए, क्यूं के घास बणां की गाही।।2।।<br><br>

संग की सहेली तेरी, आई कोन्या गैल नहीं,<br> बिस्तर थे रूई केसे, आड़ै उसे पहल नहीं,<br> जंगल के मां रहणां होगा, हवेली और महल नहीं,<br> 36 प्रकार के भोजन थे. आड़ै निरे चणया की पोया करिये,<br> शेर-भगेरे बोलै बण मैं, वृथा जिन्दहगी खोया करिये,<br>
तीसरा ना कोये धौरै, सांस मारकै सोया करिये,<br> मैं न्यूंक रोऊं तेास बाप डूबग्याय, तू निर्धन के संग ब्यााही ।।3।।<br><br>

मेरे केसा इस दुनिया मैं भाग किसे का मुआ नहीं,<br> निर्धन बणा खडा तेरे आगै खेला कदे जुआ नहीं,<br> माता नहीं पिता मेरै, दादी और बुआ नहीं,<br> लखमीचन्द  रटे जा हर नै, पूरी होज्या  खवाश तेरी,<br> सतगुरू जी की टहल करे बिन, बुद्धि हो ना पास तेरी,<br> आरता के ना करती, जै घर म्य होती सांस तेरी,<br> एक-एक दोष लग्या, सबकै ले देख चान्दी कै भी स्या ही।।4।।<br><br>


</body>








</html>