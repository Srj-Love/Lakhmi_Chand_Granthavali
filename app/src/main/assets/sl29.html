<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


मेरी प्यारी नारी, कुवारी रहया नहीं करते ।।टेक।।<br><br>
तनै मार गिराऊंगा ज्यान तै, किसा बाहर लड़ैं अनुमान तै,<br>
बिन पोटी छोटी, खोटी कहया नहीं करते।।1।।<br><br>

तू बालक सै तनै के शर्म सै, जुणसा बीरां आला धर्म सै,<br>
उस घर तै डर तै, बर तै फहया नहीं करते।।2।।<br><br>

तेरी मेरे हाथ म्य डोर सै, हम तनै ठाकै लयाऐ जोर सै,<br>
दुख दारूण कारण, मारण की हम दया नहीं करते।।3।।<br><br>

तेरी आखिर नै बीर की जात सै, तेरा छोटा मुंह और बड़ी बात सै,<br>
कहै लखमीचन्द मुखड़ा सुखड़ा, दुखड़ा सहया नहीं करते।।4।।<br><br>



</body>








</html>