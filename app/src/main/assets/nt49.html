<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- मालिन हार को ले जाकर नौंटकी को दे देती है तो
    नौंटकी हार को देखकर पड़ी प्रसन्न हुई और कहने लगी
    मालिन सच बताओ यह हार किसने बनाया है । मालिण
    कहने लगी कि यह मेरे भाणजे की बहू ने बनाया है । तो
    नौंटकी कहने लगी मैं जल्दी तेरे भाणजे की बहू से मिलना चहती
    हूं । अब मालिण फूलसिंह के पास जाकर कहने लगी तूने तो मैं मरवा दी ।
    फूलसिंह कहने लगा कि तुम घबराओ मत मैं बहू बनकर चलती हूं और आगे क्या कहने
    लगया :-</b><br><br>


    मालिण ल्या दे मनैं समान जै चालण की तावल कर री सै ।।टेक।<br><br>
    देख लिया बागां मैं फिर-फिर, दुखड़ा ठाणा होगा सिरे सर,<br>
    तेरी तर-तर चालै सै जुबान,<br>
    मेरी बागां में मां सी मर री सै ।।1।<br><br>
    घाल लू प्रेम रूप का काजर,<br>
    घर के सब तज दिए मुन्सिफ नाजर,<br>
    हाजिर परदेशी की ज्यान, जाणूं सिंहणी पिंजरे में घिर री सै ।।2।<br><br>

    बहू बण ज्यांगा खूब अनूठी, जोड़ दूंगा घणे दिनां की टूटी,<br>
    कदे तेरी झूठी जा लिकड़ दुकान,<br>
    जिसमैं तू छल का सौदा, भर री सै ।।3।<br><br>
    कहै लखमीचन्द छन्द धरै खूब, बहोड़िया बण ज्यांगा तेरी रूब-रूब,<br>
    डूब ज्यागा अधम बिचालै बेईमान, सतपुरुषां की नौका तर री सै ।।4।<br><br>


</font>
</body>








</html>