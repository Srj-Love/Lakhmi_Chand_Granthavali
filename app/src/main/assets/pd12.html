<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता :- सखी सहेली और पद्मावत सब झूल रही है । रणबीर
    भी बैठा बैठा छुपकर देख रहा है । पद्मावत तो झूलती
    रही तथा सखी इधर उधर घूमने लगी तो सखियां रणबीर
    को बाग में बैठा देख कर क्या कहने लगी :-</b><br><br>


    कहे बोल दर्द के हो,  जख्म कर्द के, आड़ै हुक्म मर्द के,<br>
    आवण का कोन्यां ।।टेक।<br><br>

    जच्रकया सती बीर का ध्यान, देखती  नहीं वा मर्द की श्यान,<br>
    ज्यान बिराणी, मुफ्त मैं जाणी, सबनै यो पाणी,<br>
    थ्यानवण का कोन्यां ।।1।<br><br>

    रूक्के दे कै सिर नै धुणुं, जले तेरे बोल कसूते सुणूं,<br>
    बणूं झाड़ गले का, तला पै खले का, खोज जले का,<br>
    पावण का कोन्या  ।।2।<br><br>

    तू क्यूं नीत पाप की धरै, जले तेरी निघां कसूती फिरै,<br>
    क्यूं करै सै हंघाई, हो लाम्बी राही, काम लड़ाई<br>
    ठावण का कोन्यां ।।3।<br><br>
    लखमीचन्द ज्ञान की बात, गुरू पै सीख्या कर दिन रात,<br>
    रट मात भवानी, रहै ना अज्ञानी, काम आसानी,<br>
    गावण का कोन्यां ।।4।<br><br>



</font>
</body>








</html>