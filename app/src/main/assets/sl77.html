<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- जब उन डाकूओं की औरत उनका खाना लेकर आती हैं और भौरे का दरवाजा बन्द देखकर आवाज लगाती हैं तो लकड़हारा आवाज को सुनकर क्या कहता है।</b><br><br>

कौण जनानी सी बोली बोलै, अपणे आपै-ऐ खोल किवाड़ ले ।।टेक।।<br><br>

हम माणस सै माड़े नसीबां के, चटोर घणे नहीं जीभां के,<br>
क्यूं गरीबां के हृदय नै छोलै, चाहे काट तेग तै नाड़ ले।।1।।<br><br>
जाणूं कितै जिन्दगी नै खोज्यांे, सहम न्यूए ढले स्वर्ग मै ढोज्यां,<br>
थारी आंख्या आगे तै होज्यां, कितै परदे-ओल्हे,<br>
जै या धरती मात बिवाड़ ले।।2।।<br><br>
किसके आगै करूं जिकर मैं, रहूं सूं न्यूं दिन-रात फिकर मैं,<br>
पापी का पाप शिखर म्य डोलैं, जै कोए हीणें की जड़ पाड़ ले।।3।।<br><br>

म्हारे सब छूटगे ऐश आनन्द, गले में घल्या विपत का फन्द,<br>
लखमीचन्द छन्द नै तोलै, चाहे कांटे पे घर(धर) हाड़ ले।।4।।<br><br>

<b>-बिवाड़ = जमीन फटना</b><br><br>



</body>








</html>