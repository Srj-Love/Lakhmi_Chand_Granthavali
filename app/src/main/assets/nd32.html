<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">



   <b> वार्ता:- अब दोनो शहर से बाहर निकल जाते है और शहर के गोरै भूखै प्यासे खड़े-खड़े तीन दिन बीत जाते है, तो क्या होता है।</b><br><br>

    भुखे मरत्यां नै हो लिये दिन तीन, फेर उठ चले थे बणोबास मैं ।। टेक ।।<br><br>

    तीन दिन रहे शहर कै गोरै, तृष्णा पापण चित नै चोरै,<br>
    धोरै बैठणियां माणस कोये, करता नही यकीन,<br>
    न्यूं फर्क पड़या था, विश्वास मै ।।1।।<br><br>

    नल जंगल मै जाण लागे, ह्रदय पै विपदा के बाण लागे,<br>
    भूखे मरते खाण लागे, फल पात्यां नै बीन,<br>
    क्यू के टूकड़ा पाणी तै, नहीं था पास मै ।।2।।<br><br>

    राजा नल चल बणखण्ड में आगे, ऊड़ै दो पक्षी फिरते पागे,<br>
    पक्षी उस वस्त्र नै ले भागे, राजा नल हो गऐ बलहीन,<br>
    प्राण दुखी हुये ल्हाश मै ।।3।।<br><br>

    लख्मीचन्द बात कहै न्याय की, जणै कद मिलैगी दवाई घा की,<br>
    इब तै प्राण रहे सै बाकी, बिल्कुल हो लिए बेदीन,<br>
    फेर कलयुग बोल्या था आकाश मै ।।4।।<br><br>


</font>
</body>








</html>