<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

   <b> वार्ता :- जब दमयन्ती हाथ में माला लेकर स्वंयवर में आई तो चारो देवताओं ने नल के पास ही बैठे थे। उन्होंने अपना रूप राजा नल जैसा बना लिया, पांच पुरूष एक ही रूप के देखकर दमयन्ती घबरा गई थी। उसने देवताओं की प्रार्थना की और क्या कहां।</b><br><br>

    दमयन्ती नै धरया प्रेम से, देवताओं का ध्यान<br>
    नमस्कार करूं करा दियो प्रभु, राजा नल का ज्ञान ।। टेक ।।<br><br>

    चार देवता एक राजा नल, पांच रही गिन मैं,<br>
    पांचों का रंगरूप एकसा, नल कौन सा इन मैं,<br>
    मनुष्यों से न्यारे देवताओं मैं, सुना करूं कई चिन्ह मैं,<br>
    फिर भी नल को जाण सकी ना, किसा अन्धेरा दिन मैं,<br>
    मनुष्य तै न्यारे देवताओं मै, होते कई निशान ।।1।।<br><br>

    कांपती-डरती विनती करती, बोली हे! जगदीश,<br>
    करया संकल्प हंस की सुणकै, नल का विश्वेबीस,<br>
    राजा नल बिन किसे नै वरूं ना, तुम्हें निवाऊ शीश,<br>
    मुझ दासी पै दया करो, तुम हे! देवताआं के ईश,<br>
    राजा नल को जाण सकूं, मनै इसा दियो वरदान ।।2।।<br><br>

    सत-संकल्प व्रत धर्म-पुन्न, मनै नल के लिए करे,<br>
    सब कर्तव्य मिलज्यांगे धूल मै, जै नल पति नही बरे,<br>
    मेरे मन का भाव प्रेम से समझो, हे! देवता लोग हरे,<br>
    अपना वैसा ही रूप बनाओं, तुम जैसे आप खरे,<br>
    ना तैं नल के फ़िक्र मैं थारी शरण मैं, खोदूं अपनी ज्यान ।।4।।<br><br>

    दमयन्ती की विनती सुणकै, और नल की साची बात,<br>
    दमयन्ती पै दया करी, प्रभु बदल गये एक साथ,<br>
    पलक झपैं ना छाया कती, ना मिट्टी लगै ना गात,<br>
    लख्मीचन्द लख मनुष्यों से न्यारी, देवताओं की जात,<br>
    जिनकी सुन्दर माला जमी से, ऊंचा सवा हाथ अस्थान ।।5।।<br><br>



</font>
</body>








</html>