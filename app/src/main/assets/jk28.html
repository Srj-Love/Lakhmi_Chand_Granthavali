<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    कितै कुए में डूब क्यों ना मरा,<br>
    इब दीखी सुसराड़, के राह भूल कै आग्या ।।टेक।<br><br>

    माली ना हो बाग बगीचै, फेर कौण पेड़ नै सींचै,<br>
    ना ब्यााह पीछै उल्टा फिरया, झूठे उत लिबाड़,<br>
    यू घर फेर क्यूं पाग्या ।।1।<br><br>

    मर्द बिन बीर की के बोर, सामण केसी उठैं लौर,<br>
    तेरा खेत ढोर चरगे हरया, बिना खसम किसी बाड़,<br>
    पाछै सोवता जाग्या ।।2।<br><br>

    लखमीचन्द बताग्या कोए ओली, मेरी बेटी थी सादी भोली,<br>
    होली में साक्या करया,  म्हारे होगी गल का झाड़,<br>
    सब कै पाप सा छाग्या, ।।3।<br><br>

    लखमीचन्द के सोवै सै जाग, बदी का रस्ता दे त्याग, <br>
    अरै भाग जोर करग्या  तेरा,<br>
    काले भसंड मराड, तू मुंह हूर कै लाग्या ।।4।<br><br>

</font>
</body>








</html>