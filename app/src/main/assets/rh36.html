<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब राजा हरिशचन्द्र राणी मदनावत को क्या कहते है।</b><br><br>

रोवणं की तै तेरै भूल सै, मरघट का मशूल सै,<br>
बेहूदी-मुधी-सूधी क्यों लाश कररी सै ।। टेक ।।<br><br>

कित तै ठा लाई मुरदार नै, परै लेज्या अपणी बेगार नै,<br>
बे श्रध्दा-करदा-मुर्दा, क्यों पास धररी सै ।।1।।<br><br>

ल्या सवा रूपया धर उरै, मरणां सै तै कितै मर परै,<br>
तेरै किसकी-जिसकी-विष की चास फिररी सै ।।2।।<br><br>

सवा रूपये नै नाटगी, मुझ नौकर का गल काटगी,<br>
किसे टूटे-फूटे-झूठे क्यूं, सांस भररी सै ।।3।।<br><br>

लख्मीचन्द रंग चेत का, मै सूं रूखाला इस खेत का,<br>
क्यूं ना डरती-फिरती-चरती, या घास घिररी सै ।।4।।<br><br>





</body>








</html>