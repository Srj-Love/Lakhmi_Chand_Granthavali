<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब धर्ममालकी चन्द्रगुप्त को एक बात के द्वारा क्या कहती है।</b><br><br>

    जाण दे हो भूल जा पिया, रंज-फिकर नै त्याग दे ।। टेक ।।<br><br>

    इसी हो सै पतिवर्ता नारी, तन पै ओटै मुसीबत भारी,<br>
    पार्वती जैसे शिव की प्यारी, क्रोध करें जब सती कती,<br>
    धड़ तैं सिर नै त्याग दे।।1।।<br><br>

    तन पै भारी विपत सही थी, जान फन्दे के बीच फही थी,<br>
    दमयंती पति के साथ गई थी, दुख सुख नै एक सार समझ,<br>
    पतिवर्ता घर नै त्याग दे।।2।।<br><br>

    जोड़े मै गेल सजी थी, माला दिन और रात भजी थी,<br>
    रामचन्द्र ने भी सिया तजी थी, त्याग दई थी सती कती,<br>
    कुण ब्याहे बर नै त्याग दे।।3।।<br><br>

    लख्मीचन्द हरि गुण गावैगे, फेर मन इच्छा फल पावैंगे,<br>
    वे नर पाछै पछतावैंगे, जो छोडकै धर्म कर्म<br>
    मूर्ख नर डर नै त्याग दे।।4।।<br><br>







</font>
</body>








</html>