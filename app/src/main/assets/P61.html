<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :- राणी नूणांदे राजा सुलेभान को पूर्णमल की शिकायत करती है कि पूर्णमल मेरे महल में आया और मेरे साथ उसने क्या-2 किया ।</b><br><br>

तेरा पूर्णमल बदमाश मेरे तै लाग्या करण हंगाई ।।टेक।<br><br>
लुंगाड़या की ढा़ल पिया मेरे महला के में आण बड़या,<br>

मैं तै उसतै बोली कोन्या वो चार भोर सा होया खड़या,<br>
मैं आई थी बाहर लिकड़ कै मेरी तरफ ध्यान पड़या,<br>
न्यूं बोल्या री मौसी मेरै तेरी ओड़ का नाग लड़या,<br>
बोल्या खेलैंगे चौंपड़ सार, मेरी लिनी पकड़ कलाई ।।1।<br><br>

इसी कसकै कलाई पकडी मेरी सारी चूड़ी छाड दई,<br>
मरजाणे गडजाणे नै मेरी आबरो बिगाड दई, <br>
वो ठाड़ा मैं हीणी थी मैं गेर कै पछाड दई, <br>
कईं जगह पै घटटे होरे मेरी चूंदड़ी भी पाड़ दई,<br>
मेरी होई हो पडी सै लाश, तेरे तै ना जागी संगवाई ।।2।<br><br>

मैं बोली रे पूर्णमल तेरा के मतलब सै मेरे तै, <br>
वो बोल्या मैं आश्क सूं इश्क  करूंगा तेरे तै,<br>
मैं बोली रे जल कै मरज्या घर में आग बखेरे तै<br>
वो बोल्या के कसर रहै जब लागै हवा चौफेरे तै,<br>
तेरा जाइयो सत्यायश मैं के पूर्ण के संग ब्याखही हो ।।3।<br><br>

मैं बोली रे पूर्णमल क्यूं बात करै सै चाले की,<br>
वो बोल्या मैं सूआं सूं तू मेवा चाकू डाले की,<br>
मैं बोली रे मारया जा जै चढज्यां भेट रूखाले की,<br>
वो नाड हला कै न्यूं  बोल्या  मनैं दहसत ना किसे साले की,<br>
गुरू मानसिंह के पास लखमीचन्द‍ नै इसी करी पढ़ाई ।।4।<br><br>



</body>








</html>