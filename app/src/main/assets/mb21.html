<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- एक ब्राह्मण को बुलाकर चिट्ठी देकर सब समझा दिया
    तथा उस ब्राह्मण ने वह चिट्ठी जाकर मृतभूप को दे दी । चिटठी पढ़कर राजा अपनी राणी से क्या कहता है :-</b><br><br>


    उदयपुर तै चिट्ठी आगी बात कहण की ना,<br>
    महारे मैं श्रद्धा इसे बोल सहण की ना  ।।टेक।<br><br>


    श्याणी बेटी घरां राख कै सिल छाती पै धरली,<br>
    मीराबाई मेरी बेटी तू होतेयें क्यों ना मरगी,<br>
    ईब बज्जर केसी छाती करली खैर रहण की ना ।।1।<br><br>

    बेटी के सत्संग योग का न्यूं दुख भरणा होगा,<br>
    और जतन ना ठाकुर जी बस थाराए शरणा होगा,<br>
    इब स्याहमी होकै मरणा होगा टाल फहण की ना ।।2।<br><br>

    जब तै सुणी सै डोला दे दे जां मरया शरमां,<br>
    पर धन ऊपर जी ललचावै सौदे अब अपने कर्मां,<br>
    एक चकोर के भटके तै चन्द्रमा की कोर गहण की ना ।।3।<br><br>

    लखमीचन्द सदा बस रहते सतगुर जी के ज्ञान कै,<br>
    मेरे मन में न्यू आवै लिख भेजूं बेशक लड़ले आण कै,<br>
    शर्म ल्याहज उस बेईमान कै किसे की बेटी बाहण की ना  ।।4।<br><br>


</font>
</body>








</html>