<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- हीर अपनी भाभी के कहने से नहीं रूकती और रांझे के पास
    जाकर उसे क्या कहती है।</b><br><br>

    तेरे प्रेम मै मरगी हीर जगावण आली,<br>
    ऊठ खड़या हो पी ले नै तू दूध हो रांझे पाली ।। टेका।<br><br>

    गात भड़कता होगा तेरा जंगल में जा कै,<br>
    खांड मलाई बेले मैं तू राजी होज्या  खा कै,<br>
    जन्म तीसरा लिया तो मैं आपे आण सम्भाली ।।1।<br><br>

    म्हारी तेरी लाग रही सै प्रेम की बाजी,<br>
    मैं तेरी साझण रांझे तू मेरा साझी,<br>
    आठ पहर मैं रहूं सूं राजी देख कै तेरी छाली ।।2।<br><br>
    धन-धन भाग घरां आग्या तू सिंहणी का केहरी,<br>
    फेर दीखग्या दुनियां तनै इसी मेहर फेरी,<br>
    हाथ के मैं लेरी सूं तेरे भोजन की थाली  ।।3।<br><br>

    लखमीचन्द तनै देखण नै मेरा मन भटकै सै,<br>
    बार तीसरी माहरा तेरा मेल हटकै सै,<br>
    मेरी सेती खटकै सै एक मेरी भाभी चाली ।।4।
    <br>

</font>
</body>








</html>