<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>लोक सम्पूर्ण लख अपणे मैं आपा ही लोक समाना,<br>
    दुख-सुख करता आप, आत्मा यूं सत बुद्धि का बाना ।।टेक।<br><br></b>
    लोक सम्पूर्ण लख अपणे मैं आत्म करता लहते हैं,<br>
    योगी लोक पुरुष एक तकै समदर्शी बण रहते हैं,<br>
    धातु पुरूष कै जुम्में आप कष्ट नहीं सहते हैं,<br>
    कर्म आधीन हेतू के संग से लोक मैं जन कहते हैं,<br>
    ज्ञान का लक्ष्य बणा सतबुद्धि मोक्ष का ठौड़ ठिकाणा ।।1।<br><br>

    आत्मा के अदृष्ट कर्म से धातु रूप बताये,<br>
    पुरातन कर्मों के द्वारा पुरूष रूप दर्शाये,<br>
    कर्म से धातु लोक कर्म से पुरूष कर्म से पाये,<br>
    जन्म-मरण  कर्मों के बस हों सब व्यापार रूकाये,<br>
    सर्व आत्म गत व्यापार शान्त हो तै प्रलय का हो जाणा  ।।2।<br><br>

    उस लोक हेतु उत्पति वृद्धी दुख से वियोग होता है,<br>
    काम क्रोथ मोह इच्छा कर्म से प्रकृति गोता है,<br>
    काम क्रोध आदि इन्द्री में बल यन्त्र सोता है,<br>
    प्रवृति से संशय बड़े अहंकार जंग झोता  है,<br>
    असमान उत्पात विप्र तै रक्षा उपाय पिछाणा  ।।3।<br><br>

    अहंकार से दबा पुरूष ऊपर को नहीं चढ़ता है,<br>
    जैसे छोटा दरखत बड़े पेड़ के नीचे नहीं बढ़ता  है,<br>
    प्रवृति से दब कै स्वतः में ध्यान नहीं गड़ता है,<br>
    इतणै जन्म मरण के फन्दे से अलग नहीं कढता है,<br>
    लखमीचन्द निवृति बिन के आत्म पद का गाणा  ।।4।<br><br>

</font>
</body>








</html>