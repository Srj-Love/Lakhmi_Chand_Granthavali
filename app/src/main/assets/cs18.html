<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- अब चापसिंह क्या कहता है।</b><br><br>


    तड़के का इकरार जाण का, जाणां पड़ै जरूर प्यारी रै,<br>
    गौरी रै, मै छ: महीने मै आल्यूँगा ।। टेक ।।<br><br>

    तू चौकस रहियो छत्राणी, कदे होज्या ना धर्म की हाणी,<br>
    ताता पाणी धरया न्हाण का, मद-जोबन का तन्दूर प्यारी रै,<br>
    तू कड़ मलईए मै न्हाल्यूँगा ।।1।।<br><br>

    मै पाट चाल्या तेरे तै न्यारा, करणा पड़ै जरूर गुजारा,<br>
    ना कोए प्यारा चतर बाण का, रखणा पड़ै मंजूर प्यारी रै,<br>
    उसतै टहल कराल्यूँगा ।।2।।<br><br>

    मनै भाग लिखा लिया मुआ, न्यून तै झेरा न्यून कुंआ,<br>
    यू सूवा करै विचार खाण का, रूत का पकया अंगूर प्यारी रै,<br>
    आप समय पै खाल्यूँगा ।।3।।<br><br>

    लख्मीचन्द मत मारै होड़ा, कदे भिड़ज्या रोडे तै रोड़ा,<br>
    यो घोड़ा सै सवार ठाण का, दाणा मिलै भरपूर प्यारी रै,<br>
    इस पै चढ जाल्यूँगा ।।4।।<br><br>


</font>
</body>








</html>