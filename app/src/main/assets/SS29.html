<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<p><b>वार्ता :— अब सावित्री भगवान के ध्यान में बैठ जाती है। यमराज ने अपने दूत भेजे, परन्तु वह सत्यवान के नजदीक भी नहीं जा सके, और वापिस जाकर यमराज से कहते हैं कि वहां तो सति स्त्री बैठी है, वहां पर हमारी कोई पेश नहीं चलेगी, तो यमराज स्वंय सावित्री के पास जाते हैं और क्या कहते हैं।</b><br><br>

    एक महूर्त पिछै करण नै, खुद अपणे मन के चाहे,<br>
    सत्यवान को लेण खास, यमराज वहां पर आये ।। टेक ।।<br><br>

    परम तेजस्वी नेत्र लाल, काले वस्त्र रूप विशाल,<br>
    यमराज कहो चाहे काल, हाथ में खुद फांसी लाये ।।1।।<br><br>

    जब उनकी छाया बगल में पडी, जमीं पै सिर धर होगी खडी,<br>
    ठीक लग्न और घडी, देव के झट दर्शन पाये ।।2।।<br><br>

    कांपती डरती बोली धर कै धीर, मैं जाणगी देवता हो या पीर,<br>
    तुम्हारा लम्बा दिव्य शरीर, कहो कदम किस तरफ उठाये ।।3।।<br><br>

    हाथ जोड बोली हे महाराज, कहो क्या करणा चाहते आज,<br>
    रखिये लख्मीचंद की लाज, थारे प्रेम से गुण गाये ।।4।।<br><br>

</p>




</body>








</html>