<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>बन्दे करले भजन हरी का दिल नै खोल कै जी  ।।टेक।<br><br></b>

    एक धुरू भक्त हो लिया, जिसनै दाग जिगर का धो लिया,<br>
    बच्चे पण मैं राम टोह लिया, बण मैं डोल कै जी  ।।1।<br><br>
    दधिचि था ब्रह्मा का जाया,जिसनै ऋषियों का कहण पुगाया,<br>
    अपणी ओउ्म नाम पै काया,दे दी छोल कै जी ।।2।<br><br>
    भक्ति सै चीज अनूठी,इस बात नै ना समझो झूठी,<br>
    एक हरिशचन्द्र धर्म की बूटी, पीग्या  घोल कै जी ।।3।<br><br>

    लखमीचन्द जग सारे का,यकीन रहया ना भाई चारे का,<br>
    आजकल गल काटैं प्यारे का, मीठा बोल कै जी  ।।4।<br><br>

    तन का उठै ना एक धेला, एक दिन उड़ज्या  हंस अकेला,<br>
    लखमीचन्द मानसिंह का चेला, छन्द धरै टटोल कै जी  ।।5।<br><br>

</font>
</body>








</html>