<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    हे! मां राजी हो कै घाल मनै, तेरी बेटी नै तेरे चरण लिए ।। टेक ।।<br><br>

    मनै सब तज दिया दंगा-रोळा, पति मिल्या जवान श्यान का भोळा,<br>
    मौज उड़ाई 16 साल मनै, एक बेटे का वरदान दिए।।1।।<br><br>

    जुग-जुग जियो मेरे पिता, हारे धर्म दिए सब जिता,<br>
    दई बता धर्म की चाल मनै, लाख वर्ष तक और जिए।।2।।<br><br>

    हरा भरा रंग फल पांता का, परवरिश बाग तेरे हाथां का,<br>
    सै सब बातां का ख्याल मनै, तेरे बाळकपन में दूध पिए।।3।।<br><br>

    एक थी अश्वपती की पुत्री, लख्मीचन्द धर्म से पार गई कत्री,<br>
    हे! मां सावित्री की ढाल मनै, मेरे भाईयां के ब्याह में याद किए।।4।।<br><br>





</font>
</body>








</html>