<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- रांझा सेहती के साथ महल में जाता है। सबके महल से बाहर
    कर देता है और हीर को क्या कहता है ।</b><br><br>



    कद लों ठहरै बतादे साच लुगाई कांणे की,<br>
    मैं भी देखूं बाट कहै सै किस दिन आणे की ।।टेक<br><br>

 <b>रान्झा  :-<br></b>
    तनैं मेरी नाड़ काट कै धरदी, इसी क्यूं बणग्यी बेदर्दी,<br>
    बेईमान तनै करदी मोटी कार उल्हाणे की  ।।1।<br><br>

 <b>हीर :-<br></b>

    मनै सै तेरी बात का डर, आता कोन्या मनैं सबर,<br>
    आल्यूंखगी मैं तेरे घर जब भोजन खाणे की ।।2।<br><br>

 <b>रांझा :-<br></b>
    तू बेहूदी आप हारली, डूब मरण की किसी कारली,<br>
    घरां बुला कै आब तारली, कोड स्याणे की ।।3।<br><br>

 <b>हीर :-<br></b>
    तू मेरे सिर का आप धणी सै,  विपता ओटी मनैं घणी सै,<br>
    मेरे साथ बणी सै रांझे कार धिंगताणे की ।।4।<br><br>

 <b>राझा :-<br></b>
    लखमीचन्द नै परण हार दिया, मैं धरती कै भिड़ा मार दिया,<br>
    तनै घरां बुलाकै शीश तार दिया, चोर बुलाणे की  ।।5।<br><br><br>



 <b>जवाब हीर का (काफिया)<br></b>

    तीन जन्म का प्रेम मेरा सै, मै अपणे दिल नै समझा ल्यूंगी,<br>
    आज तै पाछै आड़ै आवण का, हाथ पै हलफ कती ठाल्यूंगी,<br>
    मतना फिकर करैं मियां रांझे परसों खरक बीच आल्यूंगी ।।<br><br>



</font>
</body>








</html>