<html>

<head>
    <meta charset="utf-8"/>
    <style> *{user-select:none;}


    </style>


</head>


<body bgcolor="#EBFFFF">

<font size="3px">


    <b> वार्ता :- रानी नागदेह राजा को समझाती है ।</b><br><br>

    छत्रधारी राजा भूल में, सोवै सै पिया,<br>
    कागज की तस्वी र देख कै क्यूं रोवै सै पिया ।।टेक।<br><br>

    आज तेरे मन का फूल खिल्या ना,<br>
    एक मिनट भी चैन मिल्या ना,<br>
    पता चला ना फोटू में के टोहवै सै पिया ।।1।<br><br>
    तेरा क्यों छूटग्या पीणा खाणा,<br>
    कर लिया मुर्दया केसा बाणा,<br>
    सिर अपना और बोझ बिराणा ढोवै सै पिया ।।2।<br><br>
    आज तेरा दुर्बल होग्या शरीर,<br>
    दिखै लग्या जिगर पै इश्क तीर,<br>
    इस कागज की तस्वीगर पै जी खोवै सै पिया ।।3।<br><br>
    लखमीचन्द भरया के चाह में,<br>
    कुणसी जचगी तेरी बात निघां में,<br>
    चालण आले राह में कांटे बोवै सै पिया ।।4।<br><br>

</font>
</body>


</html>