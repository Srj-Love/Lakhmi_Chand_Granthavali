<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    मालिण तेरा दर्द मिटाऊंगा, राख यकीदा मन मैं ।।टेक।<br><br>

    जा झपट कै लिया लत्ते चाल, कदे कर बठै ना आल,<br>
    मालण जल मुरगाई की ढाल लरज कै तनै दिखाऊंगा,<br>
    इत्र मल ल्यूं गा, इस छडे से बदन मैं ।।1।<br><br>

    न्यूं के लेख लिखे टल ज्यांगे,  मेरे सब कर्म करे फल ज्यांगे,<br>
    माली की पक्षी तक जल ज्यांगे, जब बणकै बहू लखाऊंगा,<br>
    आंख जैसे तेग कटीली रण मैं ।।2।<br><br>

    मेरी बेशक बिगड़ज्यां लाज, हौणी थी सो होली आज,<br>
    पर तेरे सिद्ध कर दूंगा काज, जब मुंह का साज सजाऊंगा,<br>
    देखिए किसे बिजल से पाटैंगे घन मैं ।।3।<br><br>

    गल मैं घला विपत का फन्द, मेरे सब छूटे ऐश आनन्द,
    न्यू कहैं ब्राह्मण लखमीचन्द, छन्द की कली मैं मिलाऊंगा,
    ज्ञान सतगुरु तै लिए बचपन मैं ।।4।


</font>
</body>








</html>