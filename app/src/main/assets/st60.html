<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता:- अब चंद्रगुप्त धर्ममालकी को छोड़कर जाता है तो धर्ममालकी के विषय में क्या विचार आते है।</b><br><br>

    सास-ससुर बिन ईज्जत कोन्या, बहू-जमाई की,<br>
    गैरां के घर रहणा मुश्किल, जात लुगाई की ।। टेक ।।<br><br>

    तूं घरां रहै मै रहूं बहार, दोनूं बोलण तक लाचार,<br>
    वे बीर-मर्द पै लेंगे कार, नाण और नाई की।।1।।<br><br>

    कोई सी भावज गल मै घलज्यागीं, मेरी देखकै तबियत जल ज्यागी,<br>
    तनै के दक्षिणा मिलज्यागीं, खाली चून पूवाई की।।2।।<br><br>

    कौण सुणै सूणांऊ जिसनै, कित मै खाकै मरज्या विष नै,<br>
    सास बिना हो सीलक किसनै, बहू पराई की।।3।।<br><br>

    लखमीचन्द प्रेम की बाणी, अपणे घरां टोटे मै भी सेठाणी,<br>
    नौकर बणकै रोटी खाणी, पड़ै समाई की।।4।।<br><br>





</font>
</body>








</html>