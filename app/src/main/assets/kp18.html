<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता :- सुदेशना के मजबूर करने पर द्रोपदी बोतल हाथ में ले
    कीचक के महल की ओर चल हुई रास्ते में भीम को भी
    बता कर जाती है ।</b><br><br>


    बोतल ले ली हाथ मैं, चली द्रोपद नार, रोई गेर कै आंसू  ।। टेक।<br><br>


    कदे बरतूं थी सोना चांदी, दुख विपता नै करदी आन्धी ,<br>
    कदे सौ-सौ बान्दी रहैं थी साथ मैं, हर दम ताबेदार,<br>
    दुख-सुख लहण नै सासू  ।।1।<br><br>


    अब कृष्ण जी ल्हुकग्ये  कड़ै, तेरे बिन कौण बिचालै अडै,<br>
    पडै जब कष्ट बीर की जात मैं, हो जति-सति पै भार,<br>
    मैं इस रंज के मां सूं ।।2।<br><br>


    करले तनै करणी हो जिसी, तेरी करणी मैं ढील किसी,<br>
    जैसे शशि अन्धेरी रात में, करै चौगरदे चमकार<br>
    मैं के तेरी भक्तिणी ना सूं  ।।3।<br><br>

    लखमीचन्द कै तेरा यकीन, तनैं ध्यावैं सैं दीनों दीन,<br>
    हे तीन लोक के नाथ मैं, इब तेरैए अख्त्यार,<br>
    आज घर गैर के जां सूं  ।।4।<br><br>






</font>
</body>








</html>