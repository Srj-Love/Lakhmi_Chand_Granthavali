<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<p><b>वार्ता :— राजा अश्वपति की बात सुनकर राजा दूम्मतसैन के दिल में खुशी हुई। राजा आपस में बातें करने लगे और इधर सावित्री राज दूम्मतसैन की राणी के पास गई, ओर क्या कहने लगी।</b><br><br>

    अपणी शरण के म्ह लेले, तेरे पायां पडूं सास,<br>
    ईश्वर नै करी सै मेरे, या मन की पूरी आश ।। टेक ।।<br><br>

    मेरे पिता नै दूध ओर, नीर छाण लिये,<br>
    मनै थारे बणखंड मैं, चरण आण लिये,<br>
    इतणे मैं जाण लिये, सारे रंग-रास ।।1।।<br><br>

    थारी बहूँ नहीं पर्ण नै हारै, मेरी भी ज्यान भरोसै थारै,<br>
    खडे धर्म कै सहारै, दोनूं जमीं और आकाश ।।2।।<br><br>

    ना कदे खोटा वचन कहूंगी, थारी सेवा कर आनन्द सहूंगी,<br>
    मैं बणकै नै रहूंगी, सासू-सुसरे की दास ।।3।।<br><br>

    लख्मीचंद तजो सब पाप, थारे पै राजी सै मेरा बाप,<br>
    मैं तो करगी थी आप, थारे बेटे नै तलाश ।।4।।<br><br>


</p>

</body>








</html>