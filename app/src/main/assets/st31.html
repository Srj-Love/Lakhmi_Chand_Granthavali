<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब बार बार मन मे यही सोचते हुए क्या ख्याल आता है।</b><br><br>

    चीज मिली ना कई दिन होगे, न्यूं लड़कै नै फिकर करया ।। टेक ।।<br><br>

    मन जाणू किन भ्रमां मै लिपत, मेरे मै ना सौदागर सिपत,<br>
    विपत टली ना न्यूं ऐं दुख भोगे, चौगरदे नै ध्यान फिरया।।1।।<br><br>

    भाभी के खोटे बोलां का असर, छोडूं तै ना मरण का बिसर,<br>
    कुछ कसर घली ना सेल गढोगे, जांणू मै जीवता-ऐ मरया।।2।।<br><br>

    कुछ तै बाळक कुछ प्रदेश, हे! प्रभू तेरे बिन कटै ना कलेश,<br>
    कुछ पेश चली ना भाग पड़ सोगे, आज मै किस विपता मै आण घिरया।।3।।<br><br>

    माईचन्द ज्ञान की बात, करया जिन बन्दया तै उत्पात,<br>
    रही हाथ बली ना जहाज डबोगे, ॐ के भजन बिन कोण तरया।।4।।<br><br>







</font>
</body>








</html>