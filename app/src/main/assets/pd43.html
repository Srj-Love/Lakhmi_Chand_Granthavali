<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- अब पद्मावत अपनी सखियों से क्या कहती है :-</b><br><br>

    हे मैं मरगी इस परदेशी नै ज्यान काढ़ ली मेरी ।। टेक।<br><br>

    हे किसा खड़ा चमन मैं जमकै, किसी बात करै थम-2 कै,<br>
    इसकी चमकै चन्द्रमा सी श्यान, जाणूं पडा बिड़े में केहरी ।।1।<br><br>

    यू सै ऐश अमीरी भोगया, यो सै ब्याह करवावण जोगा,<br>
    कद होगा मेरी शादी का पकवान, घर घर उठी फिरैं चंगेरी ।।2।<br><br>


    मेरा तै सांटा भी ना संटता, आध्पाै खून रोज का घटता,<br>
    हे ना डटता यू जोबन बेईमान, मनैं आवण लगी अंधेरी ।।3।<br><br>

    लखमीचन्द मरी में धिंगताणैं, मर्ज नैं तै मर्जी ये लोग पिछाणैं,<br>
    हे के जाणैं वो त्रिलोकी भगवान, ना मैं झूठा ओड़ा लेरी ।।4।<br><br>

</font>
</body>








</html>