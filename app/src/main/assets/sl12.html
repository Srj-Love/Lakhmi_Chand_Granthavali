<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- राणी बीमार होने पर क्या कहती है।</b><br><br>

बेमारी नै यें घर घाले, रुपाणी कै ताप चढया ।।टेक।।<br><br>

कोए दिन रहया ऋषि का भर्म, वैं गए गुजर फूट गए कर्म ,<br>
उस ब्रह्मचारी नै, यें घर घाले, इस दुख ठाणी कै ताप चढया।।1।।<br><br>

बेटा तेरी चन्दा कैसी सूरत, पेट भरण की मिटी ना जरुरत,<br>
तेरी मूरत प्यारी नै, ये घर घाले, तेरी मां स्याणी कै ताप चढया।।2।।<br><br>

होणी ला रही हेरा-फेरी, मैं कर दूंगी शरीर की ढेरी,<br>
मेरी किस्मत हारी नैं, ये घर घाले, मुझ मरज्याणी कै ताप चढया।।3।।<br><br>

यें छन्द लखमीचन्द नै टेरे, मनै ला लिये जंगल म्य डेरे ,<br>
पिता तेरे अहंकारी नै, यें घर घाले, आज महाराणी कै ताप चढया।।4।।<br><br>



</body>








</html>