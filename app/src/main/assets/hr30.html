<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


  <b>  वार्ता :- अब पनिहारी बताती है ।</b><br><br>

    देखी थी एक बीर बानी, काणे से नै लात मारी,<br>
    कुए धोरै होग्या चाला रूधन मचावै थी   ।।टेक।<br><br>

    आड़े कै एक बीर सुबकती गई, कईं बै रांझा-रांझा कही,<br>
    नई थी पराहनी, मटणे की धात मारी,<br>
    हाथ के मैं बन्धेरा नाला, डोले के मैं जावै थी  ।।1।<br><br>

    वा घणी सुथरी गौरी थी, डोले में सुबक-सुबक रो री थी,<br>
    होरी थी निशानी बैत पांच सात मारी.<br>
    कोए ना छुटावाण आला चौगरदे लखावै थी  ।।2।<br><br>
    होगे म्हारे भी गात में छेक, रही थी आगा पाछा देख,<br>
    जब एक भी ना मानी, पकड़ कै न हाथ मारी,<br>
    टूटगी थी मोहन माला, म्हारे तै दिखावै थी  ।।3।<br><br>
    कहै लखमीचंद खुदा भंजूगी, सेज काणे की नहीं सजूंगी,<br>
    तजूंगी पिरानी, काढ नाक तै नाथ मारी,<br>
    फेटज्या तै चीरे आले, कह दियो बुलावै थी  ।।4।<br><br>

</font>
</body>








</html>