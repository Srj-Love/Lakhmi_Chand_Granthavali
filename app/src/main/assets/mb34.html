<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :- मीरा राणा को क्या कहती है :-</b><br><br>


    म्हारे घर तै ठा लाया, मेरा लहणा भाई रे,<br>
    पर्दा उठाया के कुछ कहना भाई रे  ।।टेक।<br><br>

    समझ कै बैठी सूं ईश्वर के धन्धे मैं,<br>
    फंसाये सै तै दिल फंसता ना काम गन्दे मैं,<br>
    चिड़ी मारी के फन्दे मै ना फहना भाई रे ।।1।<br><br>

    तेरी बातां नै सुण-सुण कै जी मेरा डरया सै,<br>
    इतना भारी घड़ा पाप का क्यों ठाडा भरया सै,<br>
    पाछले डोले मैं धरया सै, मेरा गहणा भाई रे  ।।2।<br><br>

    दुनियां मैं के जीणा माणस नर्म का,<br>
    सिर पर तै दिये तार भरोटा भ्रम का,<br>
    लिखा जो कर्म का, दुख सुख सहणा भाई रे  ।।3।<br><br>

    लखमीचन्द मत भूलिए भगवान की अदा,<br>
    ना तै कोए दिन में देख लियो बन्जारा सा लदा,<br>
    इस दुनियां मै सदा सदा ना रहणा भाई रे ।।4।<br><br>


</font>
</body>








</html>