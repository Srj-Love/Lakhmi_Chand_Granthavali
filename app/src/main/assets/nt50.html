<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब फूलसिंह मालिण से क्या कहता है ।</b><br><br>

    मींह बरसण नै होरया सै पर बादल पाडैगी,<br>
    काची अस्नाई में बेहुदी मेरा नेग बिगाड़ैगी ।।टेक।<br><br>
    मनैं मत भरमावै मन भर कै, हटग्या अलग तेरे तै डर कै,<br>
    बाटां की बराबर धर कै, के लाल हीरां नै हाडै़गी  ।।1।<br><br>

    मनैं न्यू बोली परे सी नै खेल, कौण सै घी में मिलावै सै तेल,<br>
    इन कड़वे बोलां की सेल बदन के पार लिकाडैगी ।।2।<br><br>
    आदमी मैं सू दिल्ली धोरे का, खेलणियां मत समझै गोरे का,<br>
    इस प्रदेशी छोरे का बेहूदी नक्शा, झाड़ैगी ।।3।<br><br>

    मैं धाया तेरे लाड़ नैं,  मारै दूर खड़ी टाडां नैं,<br>
    इस प्रदेशी के हाड़ां नै, होणी कित साडैगी ।।4।<br>
    मारै खड़ी-2 टाडां नैं, मखमल मिलै नहीं गाढ़ा नै ,<br>
    इस लखमीचन्द के हाडा नै हौणी कित साडैगी ।।5।<br><br>


</font>
</body>








</html>