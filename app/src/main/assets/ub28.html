<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b> वे नर हुए निधि तै पार, जिन बन्दां की नीत डटी  ।।टेक।<br><br></b>

    एक दधिची हुया ब्रह्मा का जाया,<br>
    जिसनै ऋषियों का कहण पुगाया,<br>
    राम नाम पै सौंप दी काया, बणैं थे हाडा के हथियार,<br>
    वत्रासुर की रांद कटी  ।।1।<br><br>

    हरीचन्द चाल्या था बहार लिकड़कै, कुणबे का हाथ पकड़कै<br>
    जिनके मित्र कईं हजार, ना प्यारां तैं बिपत बंटी  ।।2।<br><br>

    जिननै आछी करली करणी, तज कै मेर ली राम सुमरनी,<br>
    जिननै अपणे लिए मन मार, उनकी आवागमन मिटी  ।।3।<br><br>

    गुरू मानसिंह पछेती चेती, धणी बिना उजड़ज्या, खेती,<br>
    सिर पै भूत रहै असवार, दिनों दिन जा सै उम्र घटी  ।।4।<br><br>

  <b>  सवैया :-<br>

    चतुर बीर का हो मर्द निखटू, बीर मर्द का ना मिलता है जोड़ा,<br>
    जै जोड़ा भी मिलज्याम तै धन नहीं मिलता,<br>
    धन भी मिलज्याल तै, पुत्र का तोड़ा ।<br>
    पुत्र भी मिलज्या तै यश नहीं मिलता,<br>
    यश भी मिलज्या तै, यो जीवन है थोड़ा,<br>
    कहै तुलेराम यो नर मूर्ख न्यूंये हांडे जा सै दोड़ा-दौड़ा,<br>
    किसे-2 भागवान नै साराए सुख मिलता इकठोड़ा   ।।।<br>
  </b>

</font>
</body>








</html>