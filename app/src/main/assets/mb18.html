<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :- वह शिकारी उदयपुर के राणा के शिकारी थे । उन्होंने
    जाकर राणा के सामने सभी समाचार कह सुनाया ।</b><br><br>


    दो नयनों के तीर चलैं थे, एक निशाना खाली कोन्या,<br>
    यहां तक आ लिये गिरते पड़ते, सोधी तलक सम्भाली कोन्या ।। टेक।<br><br>

    म्हारी थारे चरण बीच गुजर सै,  रचने वाला अजर अमर सै,<br>
    ईब तलक वाहे सकल नजर सै,  एक तिल पर भी हाली कोन्या ।।1।<br><br>

    ताखड़ी नीवैं ज्यूं बोझ तोलण की, इसी लचक पडै थी डोलण की,<br>
    मिश्री भरी जबां बोलण की, अमृत तै कम प्याली कोन्या ।।2।<br><br>

    बिसर ना था चाल चलण मै, मन मोह लिया नजर मिलन मैं,<br>
    कसर ना देखी चमन खिलण मैं, पास बाग का माली कोन्या  ।।3।<br><br>

    लखमीचन्द नै आश दर्श की, सबसे ज्यादा बात हर्ष की,<br>
    राजा मिड़क कै बेटी 18 वर्ष की, ब्याही सगाई और घाली कोन्या ।।4।<br><br>



</font>
</body>








</html>