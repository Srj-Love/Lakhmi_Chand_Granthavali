<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता:- अब सेठानी उसको बुरे काम करने से मना करती है, पर हरिराम एक नही सुनता और सेठ ताराचन्द के पास जाता है।</b><br><br>

    पहलम ढीली धोती करली, पहन अंगरखा चलण की जरली,<br>
    सिर पै गोल पगड़ी धरली, कलम टांगली कान मै ।। टेक ।।<br><br>

    गल मै पहरी मोहन माळा, कांधे पै लिया गेर दुशाला,<br>
    चाल्या सेठ भला सा बणकै, जमीं पै पैर धरै गिण-गिणकै,<br>
    काम बिगाडूंगा कहै-सुणकै, जै किमै जचगी तै ध्यान मै ।।1।।<br><br>

    उसतै कमती ना मेरा डेरा, उसतै बती धन मै लेरा,<br>
    मेरा न्यूं नक्शा झड़रया सै, मेरै आगै रोड़ा सा अड़रया सै,<br>
    उसका रूका सारै पड़रया सै, दान-पुन्न का जहान म्य ।।2।।<br><br>

    उसका नाम शिखर मै गर्जा, आज मेरी सब बातां मै हर्जा,<br>
    उसका दर्जा तलै घटण तै, शुभ कर्मा में दूर हटण तै,<br>
    उस पाजी का रोग कटण तै, खेलूगां शेर मैदान मै ।।3।।<br><br>

    फिर भोगूगां ऐश-आनन्द, कटज्या दुख विपत के फन्द,<br>
    श्री लख्मीचन्द छन्द घड़ैगा, क्यूकर आगै आण अड़ैगा,<br>
    धर्म तजे तै फर्क पड़ैगा, ताराचन्द की श्यान मै ।।4।।<br><br>

</font>
</body>








</html>