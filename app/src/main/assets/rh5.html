<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- राणी राजा को क्या कहती है।</b><br><br>


तनै जात जन्म सब खो लिया, रह लिया भंगी के घरां ।। टेक ।।<br><br>

चाहे कोय नही देखता और, या सबकी हरि के हाथ मै डोर,<br>
भगत पै पडै़ भतेरा जोर, घड़े नै ठुवाती बरां ।।1।।<br><br>

मैं निर्भाग कर्म हेठे की, दया तनै करी नही जेठे की,<br>
ना तनै खबर लई बेटे की, मै सेऊं अण्डे की तरहां ।।2।।<br><br>

मनै तकदीर लिखा ली खौटी, सहम होणी नै घीटी घोटी,<br>
जले डूब मरै नै क्यो ओटी, मटके ढोवण की सिरां ।।3।।<br><br>

लख्मीचन्द ना एक गडण की, के समझावै मै नही पढण की,<br>
जिसमैं श्रृद्धा नही ऊड़ण की, वो क्यूकर उड़ज्या बिना परां ।।4।।<br><br>





</body>








</html>