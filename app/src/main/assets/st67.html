<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



  <b>  वार्ता:- अब चन्द्रगुप्त अपने मात-पिता से मिलने के बाद अपनी दोनों भाभीयो के पास जाता है। वह लाल और जूड़ा उनको दे देता है। अब दोनों भाभी चन्द्रगुप्त से क्या कहती है।</b><br><br>

    भली करी थी परमेश्वर नै, राजी-खूशी घर आग्या,<br>
    लाल और सच्चे मोतीयां का जूड़ा, हाथ कड़ै तै लाग्या ।। टेक ।।<br><br>

    लाल और जूड़ा चीज खरी सै, मोल लेण की नही जरी सै,<br>
    तेरी आख्यां के म्हां नींद भरी सै, बता रात नै कित जाग्या ।।1।।<br><br>

    या हाथां मैहंदी खूब रचाई, तेरे चादरे कै हल्दी लाई,<br>
    इन आख्यां के म्हां घलरी स्याई, रंग बनड़े का छाग्या ।।2।।<br><br>

    ये ब्याह मै चींज दिया करै बणियां, तू रुई का व्यापार करणियां,<br>
    लाल और जूड़े का बेचणियां, यो सौदागर कित पाग्या ।।3।।<br><br>

    लखमीचन्द नही पढ़रया सै, गूरु की दया तै दिल बढ़रया सै,<br>
    तेरै बंदड़े कैसा रंग चढ़रया सै, रूप मेरै मन भाग्या ।।4।।<br><br>




</font>
</body>








</html>