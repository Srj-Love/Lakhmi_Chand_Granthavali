<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :-  अब द्रोपदी को मुश्किल हुई । उसने सोचा कि जाना
    तो जरूर पड़ेगा । परन्तु भीम को बता चलू फिर वह अपने
    आप संभाल लेगा । वह भण्डारे में गई जहां भीम सो रहा
    था वहां जाकर द्रोपदी ने क्या कहा :-</b><br><br>



    भीम बली बिन पाप कटै ना मेरा बिचारी का,<br>
    भीड़ पड़ी का कहणा सै यू मुझ दुखियारी का ।। टेक।<br><br>


    कित सोगे कित सोगे करती बड़ी भण्डारे मै आण,<br>
    बेखटकै तै पहुंच गई ना करी किसे की काण,<br>
    पेट भराई मिलै खाण नैं नहीं काम की जाण,<br>
    के कीचक दानां मार दिया न्यूं सोग्या चादर ताण,<br>
    कीचक गाहक होरा सै आज इज्जत थारी का  ।।11<br><br>

    भण्डारे में पहुंच गई वा कर प्रीतम की आश,<br>
    पो कै  अपणे हाथां खा सै ना और काम की ख्यास,<br>
    द्रोपदी के रूप का फेर होण लगा प्रकाश,<br>
    जैसे घी की जोत जलै मन्दिर में ना धूमें की चास,<br>
    मैं शिवजी करकै रटूं तनै दिए दुख मेट पुजारी का  ।।2।<br><br>

    मनैं कई बार कहली एक सुणी ना फिररया कडै मता,<br>
    कीचक दान आण कै मनै दे सै रोज सता,<br>
    कही दर्द की बात मनैं इसी करदी कौण खता,<br>
    जैसे नदी के उपर पेड़ साल का झुक-२ आवै लता,<br>
    तुम और करो सो ना पाछला मिटता दर्द जवारी का  ।।3।<br><br>


    विराट देश में मुझ त्रिया की होरी बुरी गति,<br>
    कौण कहैगा दुनियां के में द्रोपद नार सती,<br>
    वो कीचक धर्म बिगाड़ै सै ना इसमैं झूठ रती,<br>
    थारा के जीवै सै बीर दुखी हो जिसके पांच पति,<br>
    लखमीचन्द दिन रात रटूं, नाम कृष्ण मुरारी का  ।।4।<br><br>





</font>
</body>








</html>