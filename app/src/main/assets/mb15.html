<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    जितणी सखी सब प्रेम की प्यारी, कोए ब्याही और कोए कवारी<br>
    सवा पहर के तड़कै सारी नाहण तला पै जाया करती    ।।टेक।<br><br>


    भजन करण में सबका फायदा, जाणै ऊंच नीच का कायदा,<br>
    राधा कृष्ण के नाम गिणा कै, औम की भक्ति ठीक जणा कै,<br>
    हरे हरे की टेक बणाकै,  गोबिन्द के गुण गाया करती  ।।1।<br><br>

    जम रही एक ठिकाणै नीत, सबकी बड़ी प्रेम की प्रीत<br>
    गावैं  गीत रेल सी देकै, प्रेम के जल में तबीयत भेकै,<br>
    गंगा जमना का ना ले कै, मलमल गोते लाया करती ।।2।<br><br>

    करकै भंडारे का बर्त, मावस पूर्णमासी की शर्त,<br>
    नेम टेम से ब्रत कमाकै,  अपना दिल कपटी समझाकै,<br>
    गऊ, ब्राह्मण संत जिमाकै, पाछै भोजन खाया करती ।।3।<br><br>


    सुबह स्नान करण के टेम, पीछै तिलक चढावै नित नेम,<br>
    लखमीचन्द कह प्रेम जगा कै, गुरु चरणों की तरफ निघां कै,<br>
    आपस मैं समान मंगा कै, हंस-हंस भोग लगाया करती ।।4।<br><br>



</font>
</body>








</html>