<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब पद्मावत अपनी सखियों को क्या समझाती है :-</b><br><br>

    रहाण दयो हे जाण दो तुम दबी दबाई बात,<br>
    औरां के दुख की जाणैं कोन्यां के मर्दां की जात ।। टेक।<br><br>

    मैं जाणूं मर्दां के छल नै, यें प्यारे बण काट ले गल नै ,<br>
    किसी करी थी राजा नल नै साड़ी गेल खूभात,<br>
    सोवती नैं छोड़ गया था बण मैं आधी रात ।।1।<br><br>
    जब कैरों चीर हरैं थे, पांचों पांडो ऊड़ये मरैं थे ,<br>
    जब द्रोपदी नै नग्न करैं थे देखै थी पंचात,<br>
    फेर भी बण मै साथ गई रही खा कै नै फल पात ।।2।<br><br>

    फूहड़ का ना लाल खिलाणा चाहिए, गैर ना पास हिलाणा चाहिए,<br>
    हरगिज नहीं मिलाणा चाहिए इसे मर्द तै गात,<br>
    श्री रामचन्द्र नै त्याग दई गई बण में सीया मात ।।3।<br><br>

    लखमीचन्द सब नक्शा  झड़ग्या, आज किसा नाग इश्क का लड़ग्या,<br>
    एक यो मूर्ख पल्लै पड़ग्या, तुम ठगणी छ: सात,<br>
    मेरे जिगर पै लागी, मैं मरगी बणियें आली लात ।।4।<br><br>

</font>
</body>








</html>