<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब सेठ ताराचन्द ने अपने पुत्र को पिछला सब हाल कह सुनाया । चन्द्रगुप्त भी समझदार हो चुका था । हर एक बात को समझाता था । फिर ताराचंद ने अपने जीवन की सारी कहानी सुनाकर क्या हिदायत देता है।</b><br><br>

    के टोटे का रोवणां, के नफे की बात,<br>
    दुनियां के मैं दोनू चीज, चलैं जिन्दगी के साथ ।। टेक ।।<br><br>

    बेटा तनै दूध और नीर छणा लिया, मात-पिता का भगत जणा लिया,<br>
    छाती के म्ह चिन्ह बणा लिया, खेकै भृगु केसी की लात ।।1।।<br><br>

    मेरी बात हिए में लिखिए, मतन्या  नजर पाप की तकिये,<br>
    चन्द्रगुप्त डाट कै रखिए, यो मन मूर्ख कमजात ।।2।।<br><br>

    और कोए सौदा मेरे पास ना, यो मन मरते ही मिटे वासना,<br>
    एक पैर धरै एक की आस ना, रहै सदा उमर ना गात ।।3।।<br><br>

    लखमीचन्द सोच दिल अन्दर, दान-पुन्न बिन के शोभा घर-मन्दिर,<br>
    दुनियां मै तै गए सिकन्दर, ले कै खाली हाथ ।।4।।<br><br>



</font>
</body>








</html>