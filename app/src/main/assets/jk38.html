<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- थानेदार अब औरत को क्या कहता है ।</b><br><br>
    तनै जगह बतावै थानेदार काट में रोकण की ।।टेक।<br><br>

    बूंट और पट्टी तार दी मैनें सिर का सेल्या तारया,<br>
    काट बीच रोकण का तनैं भेद बतादूं सारा,<br>
    ताली ले हाथ पसार, पेच कै में ठोकण की ।।1।<br><br>

    तेरी मेरी जोड़ी खूब मिली सै तड़कै बटैंगी बधाई,<br>
    कट्ठा होज्या भाई चारा गावैंगी गीत लुगाई,<br>
    तनैं विधि बतादेंगी नार, देवते धौकण की ।।2।<br><br>

    तेरी केसी और सैं मनैं मतना समझै अकेला,<br>
    सोच समझ कै चालिए दो दिन का दर्शन मेला,<br>
    कदे थारी रोज रहै तकरार मार बुरी शोकण की ।।3।<br><br>



    बीर मरद की जोड़ी मिलज्या आनन्द खूब करैंगे,<br>
    लखमीचन्द करणी करी नै अपणे आप भरैंगें,<br>
    टहल में दो बान्दी ताबेदार काम नै ना टोकण की ।।4।<br><br>


</font>
</body>








</html>