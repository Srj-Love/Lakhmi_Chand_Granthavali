<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


   <b> वार्ता:- राणी क्या कहती है।</b><br><br>
    सहज म्य खुड़का सुण लूंगी, मै प्रीतम की खांसी का,<br>
    मेरी एकली की ज्यान लिकड़ज्या, काम नही हांसी का ।। टेक ।।<br><br>

    तू भी मेरे बिन एक जणा सै, मेरा तेरे म्य प्रेम घणां सै,<br>
    साच बता-के खोट बणा सै, मुझ चरणन की दासी का ।।1।।<br><br>

    तेरे बिन लागै मेरा जिया ना, ना रोटी खाई  पाणी पिया ना,<br>
    जंगल कै मै तरस लिया ना, मुझ भूखी और प्यासी का ।।2।।<br><br>

    साड़ी काटकै लिकड़ण नै पां होग्या, तेरा तै सहज जाण नै राह होग्या,<br>
    पिया मेरी छाती के म्हा घा होग्या, विघन सख्त ग्यासी का ।।3।।<br><br>

    कदे घाटा ना था धन-जर का, तूं दूखड़ा देग्या जिन्दगी भर का,<br>
    लख्मीचन्द भजन कर हर का, इस भोले अविनाशी का ।।4।।<br><br>


</font>
</body>








</html>