<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब मनसा सेठ की सेठानी क्या कहती है।</b><br><br>

    जै चन्द्रगुप्त नै भेजै सै तो, धर्म की ओड़ निंघाणा चाहिए,<br>
    बदली थी ताराचंद नै पगड़ी, उसका प्रण निभाणा चाहिए ।। टेक ।।<br><br>

    पिया बीर हो सै हिए की पात्थर, तुम खुद अकलबंद घणे चातर,<br>
    चन्द्रगुप्त के मिलण की खातिर, महीने भीतर जाणा चाहिए,<br>
    मै भी मिलूगी दयावती तै, फेर गंगा जी नाहणा चाहिए।।1।।<br><br>

    न्यू तै म्हारे सब बोल लहै था, सब दुख-सुख नै आप सहै था,<br>
    हम दोनुआ नै माँ-बाप कहै था, चलते का लाड लडाणा चाहिए,<br>
    तिहाई का धन दे बेटे नै, आच्छी तरिया देकै खंदाणा चाहिए।।2।।<br><br>

    फेर मिलैगा के मुंह लेकै, इसनै द्रव कमाया दुख खेकै,<br>
    कूछ पुरुषार्थ मै पैसा देकै, धर्म मै हाथ बटाणा चाहिए,<br>
    जै साझी बणकै करै कमाई तै, माल बांटकै खाणा चाहिए।।3।।<br><br>

    कहै लख्मीचन्द रस धार घूंटणा, बिना सतगुरु ना फंद छूटणां,<br>
    घरबारी नै माल लुटणां, हरगिज नहीं बिराणा चाहिए,<br>
    औरां का भलां मनावण खात्तर, घर-गृहस्थी का बाणा चाहिए।।4।।<br><br>



</font>
</body>








</html>