<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता -  हीर की आवाज सुन कर रांझा जल उठता है और अनमने मन
    से खरक का फाटक खोल देता है। हीर के हाथ में कांगणा बन्धा देखकर उसके
        शरीर में आग-सी लग जाती है और वह हीर को क्या कहता है।</b><br><br>


    जाणूं था मैं जिसी तनै तू उसी नहीं पाई,<br>
    भरी दगा की हीर पीर नै दुखी करण आई ।।टेक।<br><br>

    डाण परे नै मरले नै ना आछी लागी श्यान,<br>
    आज तलक का प्यार प्रेम था सहज बाज लई तान,<br>
    तखत हजारे तै बुलावा कै करदी जात बिरान,<br>
    किसे दीन का ना छोड्या मेरा खो दिया आदरमान,<br>
    तीन जन्म की यारी कै ला बैठी स्याही ।।1।<br><br>
    लुक्मा् राखै बात किसी होशियारी कररी सै,<br>
    अलग पाट कै कार मेरे तै न्यारी कररी सै,<br>
    फूकण आई बात नै दुख भारी कररी सै,<br>
    और किसे तै अपणे ब्या ह की त्यारी कररी सै।<br>
    बंधा कांगणा बान बैठरी परसों जा ब्यायही  ।।2।।<br><br>

    उठ रही महकार तेरा ब्याहली का बाणा सै,<br>
    पलकै मोटी होगी तू, बनवाड़ा खाणा सै,<br>
    मनैं छोड कै सासरे तनै हीरे जाणा सै,<br>
    खसम मिल्या तै इसा मिल्या कोई अक्खन काणा सै,<br>
    बान बैठे पाछै भूलगी खरक की राही तू  ।।3।<br><br>

    दो भाइयां मैं तनै बैठणा छुटा दिया मेरा,<br>
    घर में साझा दरब माल सब लुटा दिया मेरा,<br>
    जात बिगाड़ी दुखी हुआ सिर कटा दिया मेरा,<br>
    बदनामी का ढोल जगत में पिटा दिया मेरा,<br>
    मैं तेरे लेखै मरग्या अपणी करले मन की चाही ।।4।<br><br>

    बेईमान पेट की काली चाला कर बैठी,<br>
    अपणा जीत में मेरा हार में पाला कर बैठी,<br>
    ……………………………………………..<br>
    ……………………………………………..<br>
    गुरू मानसिंह बता गए लखमीचन्द नै कविताई ।।5।<br>


</font>
</body>








</html>