<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    तेरा भाई सै बदमाश आंवते ही गाल बकण लाग्या ।।टेक ।<br><br>
   <b> भूपसिंह की बहू :-<br></b>
    दिल के धोवण लाग्या दाग, पति कित सोवै सै तू जाग,<br>
    इसकै इश्क करण की आग, पाणी तै कड़ै छिकण लाग्या ।।1।<br><br>

    <b> भूपसिंह :-<br></b>

    सांडणी होगी खा-खा माल, देख या कूदै सै किस ढाल,<br>
    सै देशां की चिण्डाल इसी नै कौण रखण लाग्या ।।1।<br><br>

    <b> भूपसिंह की बहू :-<br></b>
    मन मैं सौ-सौ करै सै विचार, मेरे तै करणां चाहवै प्यार,<br>
    इसनै दिया पतंगा डार, समझ माशूक सिकण लाग्या  ।।3।<br><br>
    लखमीचन्द लागी चोट, मेरै इसनै लादी गलघोट,<br>
    इसनै काढे मेरे मैं खोट, अपणे ऐब ढकण लाग्या ।।4।<br><br>

</font>
</body>








</html>