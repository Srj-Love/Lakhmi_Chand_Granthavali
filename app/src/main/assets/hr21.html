<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



  <b>  वार्ता :- सहेली हीर से क्या कहती है।</b><br><br>

    देख लई तू हीर पात्यर सोला रासी सै,<br>
    दो मुंह भोज खाले भाभी निरणा बासी सैं  ।।टेक।<br><br>
    घरा जाणै तू कद कद जागी,  न्यूं के खाए बिन सर ज्यागी,<br>
    दूणी गरमी बध ज्यागी, क्यूं के भूखी प्यासी सै  ।।1।<br><br>

    भतेरे जगत में स्याणे बादशाह, इसे कोन्यां पाणे बादशाह,<br>
    तू अक्खन काणे बादशाह के दिल की दासी सै ।।2।<br><br>
    के आयी सै घरां बिराणै,  महज क्यूं गज का घूंघट ताणै,<br>
    मरण की फांसी मतना जाणै, प्रेम की फांसी सै ।।3।<br><br>
    कहै लखमीचन्द भलाई करदू , तन की दूर तबाई कर दूं ,<br>
    आ तेरे मन की चाही करदयूं,  या बात जरा सी सै  ।।4।<br><br>


</font>
</body>








</html>