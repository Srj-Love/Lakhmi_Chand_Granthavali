<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  कौरवों ने दूत को भेजा ।</b><br><br>

    पृतकामी दूत बुलाया जड़ में,<br>
    दासी होज्यागी द्रोपदी नै बेरा करदे ।।टेक।<br><br>

    चंगी सभा लगी सै डटकै, जीत ली वा जूए मैं हरि रट कै,<br>
    आगे हटकै प्राण मेरे धड़ मैं,<br>
    भगवान कारज सिद्ध मेरा करदे  ।।1।<br><br>

    तेरे जूए मैं हारगे धणी, थारी बिगड़ी कैरों की बणी,<br>
    मणि तनै मिलना पड़ैगा कैरवों की लड़ में,<br>
    कदे चमकै ना घोर अन्धेरा करदे  ।।2।<br><br>

    थारे कर्मां की बाजी ढली, रहैगी दिन रात हां जी मैं खली,<br>
    फली तू लाग रही, जिस केले की घड़ मैं,<br>
    इब तू उस तै अलग बसेरा करदे ।।3।<br><br>

    लखमीचन्द गुरु का दास, करै ईश्वर का भजन तलाश,<br>
    होगा नाश भाईयां की अड़ में,<br>
    होणी चाहे जिसनै तीन तेरहां करदे ।।4।<br><br>






</font>
</body>








</html>