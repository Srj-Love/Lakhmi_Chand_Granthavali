<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    जमना जी पै साधू आया, सेवा मैं चाल पड़या ताराचंद सेठ ।। टेक ।।<br><br>

    न्यूं रोऊं सूं सिर धुण-धुण कै, ज्ञान कथा पुराणी सुणकै,<br>
    प्रभू बावना बणकै अलख जगाया, लोटे मै मांगी भूमि की भेंट ।।1।।<br><br>

    शरीर तै एक दिन न्यूए खूणे, तोड़कै मोह-माया के जूणे,<br>
    जाकै धूणै पै शीश झुकाया, करकै ताराचंद नै दिल के म्हा ढेठ ।।2।।<br><br>

    पैदा होकै सबनै खपणा, चाहिए था हरि नाम जपणा,<br>
    चकवे बैन नै अपणा नशा दिखाया, पल मै कर दिए सागर तै लेट ।।3।।<br><br>

    गूरू मानसिंह करो आनन्द , काटो फांसी यम के फन्द,<br>
    लख्मीचन्द नै भेद पाया, ये हरी हर दे पल मै दुख नै मेट।।4।।<br><br>





</font>
</body>








</html>