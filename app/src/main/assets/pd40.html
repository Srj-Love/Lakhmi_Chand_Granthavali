<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता :- सभी सखी सहेलियों की बात सुनकर पद्मावत क्या
    कहने लगी ।</b><br><br>
    मत छेड़ो मनैं पड़ी रहाण दो, ना झूलण की ख्यास,<br>
    मरूंगी मनै होश नहीं सै गात की ।।टेक।<br><br>

    प्याली पीलू तै विष की ना, कितै दवा मिलै इसकी ना,<br>
    थारे बसकी ना लड़ी रहाण दो, काली नागिन खास,<br>
    दवाई तै मिलै प्रदेशी के हाथ की ।।1।<br><br>


    कदे चमका लगा ना चीर में, भाई कीसूं दुख हो सै घणां पीहर में,<br>
    मेरे आग शरीर में छिड़ी रहाण दो, जल भुन हो लिया नाश,<br>
    पता ना कद आवैगी घड़ी बरसात की ।।2।<br><br>
    हे मत ठाडू ठाडू बोलो, मत मेरे नरम जिगर नै छोलो,<br>
    मत सांकल खोलो भिड़ी रहाण दो, भली कहो चाहे बदमाश,<br>
    भाई कीसूं घुटी पड़ी सूं सारी रात की ।।3।<br><br>
    लखमीचन्द कहै तृष्णा जागी, छोड़ कै चला गया मंदभागी,<br>
    मनै कोलै लागी खड़ी रहाण दो, हो मन की पूरी आश,<br>
    जब मेहर फिरै रघुनाथ की ।।4।<br><br>


</font>
</body>








</html>