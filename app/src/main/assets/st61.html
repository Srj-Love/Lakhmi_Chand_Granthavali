<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब जहाज थोड़ी दूर ही गया था कि रास्ते में चंद्रगुप्त को हिचकी आती है हिचकी आने पर चंद्रगुप्त क्या सोचता है।</b><br><br>

    हिचकी आई तेरी गोरी याद की, बणकै तेग दुधारी फौलाद की,<br>
    लगी काटण-चाटण बांटण, लाकै ध्यान नै चौफेरै ।। टेक ।।<br><br>

    हुआ फांसला घणी दूर का, उस धर्ममालकी हूर का,<br>
    कर इंतजाम तमाम राम, दई छोड़ भरोसै तेरै।।1।।<br><br>

    तनै मै हरगिज भी ना त्यागता, मै बेईमान छोड़ दिया जागता,<br>
    तूं पड़कै सोगी खोगी होगी, किसी भ्रान्ति सी मेरै।।2।।<br><br>

    फेर जीते जी मिलण की आस ना, कोए बूझण आला पास ना,<br>
    तज रोया पीटी मीठी घिटी, घोट कै नै गेरै,<br>।।।।3

    कहै लखमीचन्द दिन रात नै, मै के भूलूं तेरी बात नै,<br>
    परी मुख खोलै डोलै बोलै, किसे फूल से बखेरै।।4।।<br><br>





</font>
</body>








</html>