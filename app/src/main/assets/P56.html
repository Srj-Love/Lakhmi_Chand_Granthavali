<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:— राजा रानी की एक बात नहीं मानता और क्या कहता है।</b><br><br>

जो विधना नै लेख लिख्या, वो मूल टलण का ना,<br>
यो सै खोट कंवर का, माफ करण का ना ।। टेक ।।<br><br>

देख-देख कै चेहरा खुश था, चलते और बैठे-लेटे का,<br>
मिलण गया किसा चाला कर दिया, किसा ढेंठ सराहूं ढेठे का,<br>
मां की सेज पै हक बेटे का, पैर धरण का ना ।।1।।<br><br>

पिता-पूता का नेग कड़ै, जब मां की भूजा गहली,<br>
मार-पीट बेइज्जती करदी, इब कसर कौणसी रहली,<br>
हुई सै हो ली इब तै पहली, इब सून्ना चरण का ना ।।2।।<br><br>

जती नाम तै उसका हो, जिसका भगती मै रूख सै,<br>
न्यूं सोचूं था बेटा होग्या, उमर कटैगी सुख सै,<br>
जितणा इब राणी का दुख सै, पूत मरण का ना ।।3।।<br>

लखमीचन्द कहै खतावार नै, माफ करूं ना जाण कै,<br>
मेर-तेर और कौड सिफारिश तज, हरि भक्ति दिल में ठाण कै,<br>
न्याय करूं जल-दूध छाण कै, मैं झूठा परण का ना ।।4।।<br><br>






</body>








</html>