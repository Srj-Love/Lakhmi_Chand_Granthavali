<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    इस बाबा जी के साथ बिठा दे चन्दकिरण नै डोले में ।।टेक।<br><br>

    अपना पूरा वचन निभाले, ध्यान तू मेरी बात में लाले,<br>
    राजा हो कै बाबा खाले, घी खांड भरी सै गोले मैं  ।।1।<br><br>

    मनै वचन भराए करी हुश्यारी, कदे तू चाल, चाल दे न्यारी,<br>
    चन्दकिरण तेरी बेटी कवारी, आज रंग छटज्याक चूनी चोले में ।।2।<br><br>

    तू सच्चा अच्छा भूप इसा, रंग देरी जाणै धूप किसा,<br>
    चन्दकिरण का रूप इसा, जाणूं तसवीर कढा दी कोले में ।।3।<br><br>

    लखमीचन्द बदल मत ढंग, जीत ले धर्म कर्म का जंग<br>
    फेर चन्दकिरण चलै सज कै संग, होज्याध जोर लठोले में ।।4।<br><br>


</font>
</body>








</html>