<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:—  रूपेशाह और इन्छरादे की अपील और दलील सुनकर राजा सुलेभान क्या कहता है।</b><br><br>

लज्जा करकै बुझण लाग्या, उतरग्या चेहरा,<br>
साच बतादे खोट तेरी, मौसी का अक तेरा ।। टेक ।।<br><br>

के आपै बिचली खागड़ी, के गई कसूती आ-घड़ी,<br>
सुलेभान की पागड़ी, पै कुणसे नै पां फेरा ।।1।।<br><br>

कै तै डुब्या आल म्य रे, कै खोट उस छिनाल म्य रै,<br>
दोनूवां का काल मैं रै, मुटठी के म्य ले रहा ।।2।।<br><br>

पहलम तेगा ताणग्या रै, फिर बुझण की ठाणग्या रै,<br>
स्यालकोट का जांणग्या रै, उजड हो लिया डेरा ।।3।।<br><br>

लखमीचन्द पड़ी के खामी, आज कुणसे नै करी बदनामी,<br>
दिवा बलता स्याहमी, कर दिया भुन्डयां नै अन्धेरा ।।4।।<br><br>





</body>








</html>