<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- रांझे ने दूध पी लिया, हीर अपने घर चली गई। उधर हीर की
    भाभी ने अपने पति पटमल से हीर की शिकायत की, कि यह रोज रात को रांझे
    से मिलने जाती है। पटमल ने सोच विचार करके हीर की सगाई अटखेड़ा के
    अक्खन बादशाह से कर दी। यह खबर सारे शहर में फैल गई तो हीर की बुआ
    बूली को भी इसकी जानकारी मिली। अब बूली रांझे के पास गई और उसे क्या
    कहने लगी ।</b><br><br>

    जिसतै प्यार करया करता वा पराई हो लई,<br>
    तेरी प्यारी हीर की सगाई हो लई  ।।टेक।<br><br>
    सहम फसादी जान तनै क्यूं अपणी कहर में,<br>
    इब किस ढाल रहैगा आडै आपस के बैर में,<br>
    तेरे नाम की शहर में बुराई हो लई ।।1।<br><br>
    घरां गैर के आकै नै तनै ले ली बदनामी,<br>
    हीरे का सै पटमल भाई बड़ा हरामी,<br>
    पड़ी प्रण मैं खामी लोग हंसाई हो लई ।।2।<br><br>
    करकै झूठे लाड़ कदे न हीर छिक्कण की,<br>
    दिया करै थी चाट तनै वा मिश्री मक्खन की,<br>
    अठखेड्या के अक्खन की लुगाई हो लई ।।3।<br><br>
    लखमीचन्द बात नै सुण कै फन्द में फहरया,<br>
    घरां बिराणे रह कै क्यूं इतने दुखड़े सह रहया,<br>
    इब के बाकी रह रहया सफाई हो लई ।।4।<br><br>


</font>
</body>








</html>