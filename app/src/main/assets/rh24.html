<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- माली ने राणी को समझाने की बहुत कौशिश की परन्तु माली की बातों से राणी के मन पर तिल भर भी फर्क नहीं पड़ा। वह बेटे के वियोग में विलाप करती रही और अब रोकर माली से क्या कहती है।</b><br><br>


अरे! मुश्किल हो सै माली, झिलणी बेटे आळी चोट,<br>
बाकी ना सै मेरे गात मै रे! ।। टेक ।।<br><br>

या गऊ गारया के बीच धंसै सै, यो विषयर आऐ-गयां नै डसै सै,<br>
या सुख तै कांशी शहर बसै सै, मै मारी बिन खोट,<br>
या कौड़ बणी मेरे साथ मै रे! ।।1।।<br><br>

बैठगी सिर तलै लाकै गोडा, पूत तनै लिया मरण का ओडा,<br>
तनै यो बोलणा भी छोडा, कित मरज्यां गल नै घोट,<br>
रोया करूंगी दिन-रात मैं रे! ।।2।।<br><br>

कित दोना कित फूल बखेरे, चांद तनै धरती मै ला लिऐ डेरे,<br>
तेरे पिता के बिछड़े पाछै, थी तेरी पर्वत जितनी ओट,<br>
सुणै तै कहूंगी दो बात मैं रे! ।।3।।<br><br>

लख्मीचन्द होया किसा खाड़ा, पूत मनै भाग लिखा लिया माड़ा,<br>
तनै मेरा पेट क्यूँ ना पाड़या, चाल्या नौ महीने तक लोट,<br>
योहे धन सै बीर की जात मैं रे! ।।4।।<br><br>




</body>








</html>