<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">
<b>वार्ता:- अब राजा के नौकर लकड़हारे से क्या कहने लगे।</b><br><br>

मेरे यार जनाने महलां मैं, कहकै ठहरवावैंगे,<br>
चल चाल चुपचाप, नहीं तै जी तै मरवावैंगे ।।टेक।।<br><br>

घड़ी टालें तै नहीं टलण की, समय हाथां जंजीर घलण की,<br>
आगै वंश चलण की साफ, नींव कहकै धरवावैंगे।।1।।<br><br>

हमनै दुनियां मैं ठोकर खाली, पर तेरे जैसी ना पदवी पाली,<br>
यो तेरी कंगाली का प्रताप, चाल तेरा ब्याह करवावैंगे।।2।।<br><br>

क्यूं आग्या तेरे गात पसीना, तनै भाग लिखा लिया हीणा,<br>
कर बीना तै मेल-मिलाप, तेरे फेरे फिरवावैंगे।।3।।<br><br>

करो हित-चित से सेवा शुरु, ज्ञान म्य होगे पार ध्रुव,<br>
मानसिंह गुरु करैं हरी का जाप, तेरी डूबती नाव तिरवावैंगे।।4।।<br><br>



</body>








</html>