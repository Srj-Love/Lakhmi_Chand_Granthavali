<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    इश्क विषय में रोंए जांगा ना दुख भरणा चाहिए,<br>
    चिता बणाली मरण की खातिर, जल कै मरणा चाहिए ।।टेक।<br><br>

    चोट लगी ना करूं मक्क़र मैं, इब कित मार मरूं टक्कर मैं ,<br>
    चन्दकिरण के बहम चक्कर में, न्यूं नहीं फिरणा चाहिए  ।।1।<br><br>


    अड़ बैठया बुरी राड़ के उपर, पां सैं विघन बाड़ के उपर,<br>
    नहीं जलूं तै नाड़ के उपर तेगा धरणा चाहिए ।।2।<br><br>
    लिकड़ लिया अपने घर में तैं,  राज पाट माया जर में तै,<br>
    कै मेरे सिर पै अम्बर में तै, गोला गिरणा चाहिए।  ।।3।<br><br>
    फायदा हुआ ना कुछ आवण में, जवानी पण का रंग लावण में<br>
    लखमीचन्द कहै गावण में, गुरू का शरणा चाहिए ।।4।<br><br>


</font>
</body>








</html>