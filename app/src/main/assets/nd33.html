<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


   <b> वार्ता:- राजा नल पिछली बात याद करके क्या कहता है।</b><br><br>
    कदे प्रजा झुकै थी मैरे सामनै, आज दुख की सुणणियां कोऐ नही ।। टेक ।।<br><br>

    लाखों स्त्री आण कर करती, वो मुझसे प्यार थी,<br>
    आज मुझ जैसे कंगाल को, जननी जणणियां कोऐ नही ।।1।।<br><br>

    एक तो थी वो समय, वरदान दें थे देवता,<br>
    पर आज मेरे इस दुख दर्द मै, सिर तक धुणणियां कोऐ नही ।।2।।<br><br>

    तिलभर भी घटती नही, जो विघना नै लिख दई कलम से,<br>
    चाहे बांच भी ले तकदीर को, पर पढकै गुणणियां कोऐ नही ।।3।।<br><br>

    मानसिहं अपने गुरू की, लख्मीचन्द लेले शरण,<br>
    जो बिगड़गी प्रारब्ध से, उधड़ी बुणणियां कोऐ नही ।।4।।<br><br>



</font>
</body>








</html>