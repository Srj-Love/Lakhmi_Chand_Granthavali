<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>प्रभु तेरी कुदरत से सब बन गए काम,<br>
    हरे राम, हरे राम, राम, राम, राम  ।।टेक ।<br><br></b>

    अपणे भगत की लाज बचाई, गर्म खम्ब पै कीड़ी चलाई,<br>
    हिरणाकुश मारया अन्याई, कर दिया काम तमाम  ।।1।<br><br>

    द्रोपदी के चीर बढ़ाए, दुशासन के मान घटाए,<br>
    विदुर घर जाकै भोजन खाए, छोड़े दुर्योधन के काम  ।।2।<br><br>

    पार तार दिए सदन कसाई, एक तारी थी मीरा बाई,<br>
    ध्रुव भगत की करी थी सहाई, लिया गिरतों को थाम  ।।3।<br><br>

    गुरू मान सिंह के चरणा दहूँ, लखमीचन्द शरण में रहूँ,<br>
    औम कहूं के शिव कहूं, सैं तेरे संहसर नाम   ।।4।<br><br>




</font>
</body>








</html>