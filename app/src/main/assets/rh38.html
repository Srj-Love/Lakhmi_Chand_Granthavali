<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब राजा हरिशचन्द्र आगे क्या कहता है।</b><br><br>


आप घाट की मालिक बणगी, तू अपणा जबर वसीला करकै,<br>
बेईमान भलोवण लागी, मीठा बोल रसीला करकै ।। टेक ।।<br><br>

किसनै मारी तरले माट पै, चढकै चलणा कर्म बाट पै,<br>
लाश नै लेकै आगी घाट पै, गोरे गात नै लीला करकै ।।1।।<br><br>

कित विषयर नै डंक चुभो दिया, मेरा रेत मै लाल लहको दिया,<br>
मैं होणी नै सब तरियां खो दिया, इज्जत बन्द नुकीला करकै ।।2।।<br><br>

कित घूँघट में दुबकण लागी, चोट कालजै खुबकण लागी,<br>
क्यूँ शमसाणां में सुबकण लागी, तरले होठ नै ढीला करकै ।।3।।<br><br>

सीखले गुरू मानसिंह तै बाणी, कदे ना हो बल-विद्या की हाणी,<br>
परे नै मरज्या बेटा खाणी, बैठगी ऊंट-मटीला करकै ।।4।।<br><br>





</body>








</html>