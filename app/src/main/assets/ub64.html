<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>रंग-रंग के बणे मकान कोए लिपै कोए चिणै  ।। टेक।<br><br></b>

    कोए कुआ चणै कोए धर्मशाला, कोए हेली पै काट दे चाला,<br>
    कोए ब्याणह में धन का करदे गाला, किसे कै आज्या बहू नादान,<br>
    कोए स्याणी झट लाल जणैं ।।1।<br><br>

    कोए बड़ा बणै कोए छोटा, किसे नै नफा रहै किसे नै टोटा,<br>
    कोए भला बणैं कोए छोटा, कोए मरदां मैं मरद बलवान,<br>
    किसे की हीणे पै ढाल तनैं ।।2।<br><br>

    कोए यारी करै कोए खवारी, कोए साझै करले कोए न्यारी,<br>
    कोए सौदागर करै सामान, कोए कोठी पै दाम गिणैं  ।।3।<br><br>

    मानसिंह प्याला प्रेम भांग का, किसनै सन्देह फिकर मांग का,<br>
    लखमीचन्द नै फिकर सांग का, कोए पढ़कै सरदार बणैं  ।।4।<br><br>




</font>
</body>








</html>