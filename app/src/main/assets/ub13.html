<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>चमकै-चमकै री मां बिजली गगन मैं, बादल छाए  ।।टेक।<br><br></b>
    कामनी बनी हूं सुन्दर नैना अंजन स्यारे,<br>
    पति के बहम मै फिरूं रोवती कहाँ गए पति हमारे,<br>
    मारे-मारे री, निशाने मोरे तन मैं  ।।1।<br><br>

    सखी सहेली कट्ठी हो कै बागां के मैं आगी,<br>
    गहरी लोर उठी सामण की तन मैं बेदन जागी,<br>
    लागी-लागी री मां, लागी मोरे मन मैं  ।।2।<br><br>

    दर्दां  नैं सताई री मां चीसै मोरी पांसू,<br>
    कहां बाप कै बेटी रंग मैं, कहाँ है म्हारी सासू,<br>
    आंसू छाई री सखी, नैनन मैं  ।।3।<br><br>

    गोदी मै भतीजा मौरा संग मैं छोटा भैय्या,<br>
    कहै लखमीचन्द तार कै मटकी खागे दही कन्हैया,<br>
    कहां गई गईया री, बिचर रही बन मैं   ।।4।<br><br>


</font>
</body>








</html>