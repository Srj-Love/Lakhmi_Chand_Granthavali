<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब ज्या़नी मालिन से क्या कहता है ।</b><br><br>

    तेरा किसनै बणा दिया बाग, हत्था माणस काटण का ।।टेक।<br><br>

    मैं सोउं था अंखियां मींच, तू लिकड़ी सौ नीचां की नींच,<br>
    पल्ला खींच कहण लगी जाग, दर्द ना आया चादर पाटण का ।।1।<br><br>

    किसे भाग्यवान नै धन घणा दे,  वो धर्मशाला कुआ प्याऊ चिणांदे,<br>
    बणादे भाग्यवान के लाग,  ठिकाणा आए गए डाटण का ।।2।<br><br>

    तनै ले लिया मालण का पेशा, बाग मैं डट भी जा जै मेरे केसा,<br>
    री तू देशां की निरभाग, तेरा के हक था नाटण का ।।3।<br><br>

    लखमीचन्द नै चार कली जड़ी, ना हक परदेशी तै अड़ी,<br>
    तू लड़ी, भिड़ी, खड़ी गेर कै झाग, पता ना गुण अवगुण<br><br>
    छांटण का ।।4।

</font>
</body>








</html>