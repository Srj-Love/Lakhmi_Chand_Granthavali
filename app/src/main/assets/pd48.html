<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- रणबीर अब चन्द्रदत्त से सारा हाल बता देता है
    अगले दिन सखियां पदमावत को कहती हैं हे बाग में चल तो
    पद्मावत क्या कहती है :-</b><br><br>


    परदेशी की श्यान देख कै सखी प्रेम में सारी मरगी,<br>
    के बुझैगी मेरे मन की मैं प्रदेशी की मारी मरगी ।। टेक।<br><br>

    फूटया ओड़ मेरा लहणा सै , मेरे कर्मां मैं दुख सहणा सै,<br>
    थारा तै भला के कहणा सै, सखी मैं पति की मारी मरगी<br>
    पिरवा पिछवा कुछ ना देखी, मैं कती ज्यान दे कंवारी मरगी ।।1।<br><br>
    थारी आत्मा के प्रसन्न सै, राजी मैं प्रदेशी के दर्शन सै,<br>
    प्रेम रूप का मींह बरसण सै , केशर केसी क्यारी भरगी,<br>
    ले कै चीज दई ना उल्टी, घर की घरा उधारी मरगी ।।2।<br><br>

    घायल की गति घायल जाणैं, किसे मरज नै मरीजे पिछाणै,<br>
    तुम अपणे गई पहुंच ठिकाणैं,  मैं घरां एकली न्यारी मरगी,<br>
    मैना की पर टूट गई या पड़ कै बिन उडारी मरगी ।।3।<br><br>
    लखमीचन्द जिगर में धोह ना, छोडी मैं जीवण जोगी कोन्यां,<br>
    और चीज मैं मेरा मोह ना, या भूखी गऊ बिचारी मरगी,<br>
    प्रदेशी बिन दाम उठै ना,  कीमत चीज हजारी मरगी ।।4।<br><br>


</font>
</body>








</html>