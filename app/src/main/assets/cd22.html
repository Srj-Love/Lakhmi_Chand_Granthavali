<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब बान्दी भी समझ गई यह साधु नहीं है ।  यह तो इश्क
    के चक्कर में घूम रहा है । अब बान्दी क्या कहती है ।</b><br><br>
    बाबाजी जाइये ऊठ,  महल चन्दकिरण कंवारी का,<br>
    मर्द का आडै काम कती कोन्यां  ।।टेक।<br><br>
    हीजड़ा बण कै आप रहा, तन पै भारी कष्ट सहा,<br>
    गया अर्जुन का पिंड छूट, बोल लिकड़या महतारी का,<br>
    इसा तू मर्द जती कोन्यां  ।।1।<br><br>
    टूटज्याागी जै या घणी खिंचादी, तनै दुनियां कै बात जचा दी,<br>
    मचादी कुन्दनपुर में लूट, ब्याचह था रूकमण गिरधारी का,<br>
    इसी तेरी तेज रती कोन्या  ।।2।<br><br>


    क्यूं हांडै सै भूखा प्यासा मरता, क्यों फिरै भेष फकीरी भरता,<br>
    शिवजी फिरता चारूं खूंट, नादिया ले असवारी का,<br>
    इसी या पार्वती कोन्यां  ।।3।<br><br>

    लखमीचन्द ले मान कहा, दिखादूंगी फन्दे कै बीच फहया,<br>
    रहा विष की प्याली घूंट, रोग लगै इश्क बीमारी का,<br>
    तनै तै या बरै पति कोन्या  ।।4।<br><br>



</font>
</body>








</html>