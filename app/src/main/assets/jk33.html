<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- ज्यानी सोनादे को क्या कहता है ।</b><br><br>

    अरै मेरै दो मुट्ठी भरदे,  हारग्या में चल कै नै आया  ।।टेक।<br><br>

    मैं दुख दरदां नैं सहग्या, करूं के मेरा जी फन्दे में फहग्या ,<br>
    धरया छींके पै रहग्या, रै, चुरमा बन्धया बन्धाया ।।1।<br><br>

    दिखे सच्चा करूं जिकर मैं,  झूठा करता नहीं मक्कर में,<br>
    रै सुनार की तेरे फिकर में, काल तै ना भोजन खाया ।।2।<br><br>

    रात नै मैं घरा सोलूंगा, तेरे मन तन की टोहलूंगा,<br>
    हाथ पैर मुख धो लूंगा, तू करदे नै नीर निवाया ।।3।<br><br>

    लखमीचन्द कहो बात जड़ की नै , देख लूंगा छाती धड़की नैं,<br>
    रै सुनरे की लड़की नैं, झाड़ कै नैं पलंग बिछाया ।।4।<br><br>


</font>
</body>








</html>