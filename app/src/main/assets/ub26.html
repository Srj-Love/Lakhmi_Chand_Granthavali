<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>इसी भक्तिनी हरीचरण की दास भी हो जाया करै,<br>
    किसे समय में पूर्ण सच्ची आश भी हो जाया करै   ।।टेक।<br><br></b>

    सच्चा कहणा योहे सै जगत का, ख्याल कुछ चाहिए अगत का,<br>
    लगन करे तै भगवन भगत का, खास भी हो जाया करै  ।1।।<br><br>

    ध्रुव भगत नै बालेपण मैं, दर्शन होगे थे कोकला बन मै,<br>
    रटते-रटते हरी भजन मैं , पास भी हो जाया करैं  ।2।।<br><br>

    मनैं इब भेद पाट्या सै जिताए तै, मनु स्मृति के बताए तै,<br>
    किसे की बहू बेटी सताए तै, घर का नाश भी हो जाया करैं  ।।3।<br><br>

    लखमीचन्द भूल मत  मद मैं , रहणा चाहिए काल की हद मैं,<br>
    ज्ञान का स्वरूप मोक्ष के पद मैं, बास भी हो जाया करैं ।।4।<br><br>

</font>
</body>








</html>