<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब राणा ने क्या कहता है  ।</b><br><br>


    रेत के मैं रलरी मीरा, जाणूं बादल के मैं चांद चमकै,<br>
    पहर कै दिखादे मीरा, जो आया कमीज सिम कै  ।।टेक।<br><br>


    होज्या प्रीतम की भक्ति मैं, मिलैगा ज्ञान टहल करती मैं,<br>
    ना तै बीझण सा लागै गृहस्थी मैं, ज्यूं लकड़ी गला करै खम कै  ।।1।<br><br>


    इब होज्या प्रीतम के रंग मैं, जब कुछ बात बणैगी ढंग मैं ,<br>
    ना तै रह कै मोडयां के संग मैं, कित मरैगी बणां में भ्रम कै  ।।2।<br><br>


    के फायदा बुरे फैल मैं, आडै तू  करिये मौज महल में ,<br>
    सौ-सौ बान्दी रहैं टहल में, बैठ पिलंग पै जमकै  ।।3।<br><br>

    गुरु लखमीचन्द मन की पा ज्यागी, फेर आनन्दी सी छा ज्यागी,<br>
    तेरे चेहरे पै लाली आ ज्यागी, खाया कर अंगूर नम कै  ।।4।<br><br>



</font>
</body>








</html>