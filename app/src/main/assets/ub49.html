<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>म्हारा भारत खो दिया फर्क नै इसमै,<br>
    कोए-कोए माणस बाकी सै  ।।टेक।<br><br></b>

    घणे मित्र तै दगा कमाले,<br>
    चीज लुक्हमा प्यारे की ठाले,<br>
    बेटी बेच-बेच कै खालें,<br>
    मुश्किल रीत बरतनी न्याय की सै  ।।1।<br><br>

    नहीं कुकर्म करण तै डरते,<br>
    दिन-दिन नीत बदी प धरते,<br>
    शर्म ना बुआ बहाण की करते,<br>
    या मेरी चाची ताई काकी सै ।।2।<br><br>

    बन्दे जो अकलबन्द हों चातर,<br>
    नहीं मारैंगे ईंट कै पात्थर,<br>
    सोचले मनुष्य दलण की खातर,<br>
    सिर काल बली की चाकी सै ।।3।<br><br>

    गुरू मानसिंह छन्द छापतै,<br>
    लखमीचन्द हो जिगर साफ तै,<br>
    कलु का कुण्डा भरैगा पाप तै ,<br>
    व्यास नै न्यूं महाभारत में लिख राखी सै ।।4।<br><br>


</font>
</body>








</html>