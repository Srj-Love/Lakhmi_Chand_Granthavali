<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब मदनसेन चन्दकिरण के फोटो को घर ले आता है । राणी नाग
    दे देखकर क्या कहती है :-</b><br><br>



    कागज की तस्वीैर कड़े तै लाया हो, जी नै खाड़ा होग्या ।।टेक ।<br><br>

    क्यूकर मौके नै चूक दूं , क्यूंकर गिले नै थूक दूं ,<br>
    फूक दयूं सिर का चीर, गया लिकड़ उमाहया हो,<br>
    मनै रंडसाड़ा होग्या ।।1।<br><br>

    मेरा तेरा मिलै ना जोड़, कर दयूं एक बात में तोड़,<br>
    मैं सूं पाकया ओड़ अन्जीर, पता जिसनै खाया हो,<br>
    तू सड़या सिघांड़ा होग्या ।।2।<br><br>


    तेरी इश्क में घीटी घुटगी, मैं सब क्याएं तै लुटगी,<br>
    मेरी छुटगी जन्मस जगीर, हो लिया मर्द पराया हो,<br>
    जां सूं जेब का भाड़ा होग्या ।।3।<br><br>

    वा नकली रेशमी साड़ी सै , तू झूठा मूढ़ अनाड़ी सै,<br>
    मेरी माड़ी सै तकदीर, लखमीचन्द छन्द गाया हो,<br>
    तू मर्द लुगांड़ा होग्या ।।4।<br><br>



</font>
</body>








</html>