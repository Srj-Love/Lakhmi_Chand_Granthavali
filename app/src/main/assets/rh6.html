<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- राणी की बात सुनकर राजा क्या कहता है।</b><br><br>


जाणू था एक शरीर, पर बख्त पड़े पै,<br>
मुंह फेर गई, रै! मेरी नार ।। टेक ।।<br><br>

कुछ तै मेरे कर्मा में रोणा था, तेरा पतिव्रत धर्म टोहणा था,<br>
कुछ होणा था मेरा भी हक आखीर, पाणी के घड़े पै,<br>
तज मेर गई, रै! मेरी नार ।।1।।<br><br>

कुछ तै लेख कर्म के बगे, दुख-विपता के धूणे जगे,<br>
कुछ लगे तेरे बोलां के तीर, जख्म छिड़े पै,<br>
नमक गेर गई, रै! मेरी नार ।।2।।<br><br>

ले थी बालम का दुख बंटा, सब कुछ दिया भूल में मिटा,<br>
गया बैठ लुटा तकदीर, गादड़ के थड़े पै,<br>
बण शेर गई, रै! मेरी नार ।।3।।<br><br>

लखमीचन्द विधी छन्द तोलण की, बात करै तू छाती म्य घा खोलण की,<br>
बस बोलण की लिऐ खींच लकीर, जख्म छिड़े पै,<br>
नमक गेर गई, रै! मेरी नार ।।4।।<br><br>





</body>








</html>