<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- वार्तालाप से नौटंकी को यह शक हो जाता है कि
    मालिन के भानजे की बहू कोई मर्द है । मालिन ने मुझसे
    छल किया है । नौटंकी ने तत्पश्चात कहा कि कितना अच्छा होता
    जो तुम मर्द होते ।</b><br><br><br>
    इसी करै भगवान महारे मैं तै कोए से नै मर्द बणा दे,<br>
    नजर मिला कै देखणियां का ह्रदया जोड़ी शरद बणादे ।।टेक।<br><br>
    हम तुम दोनू छंट भी जां तै,<br>
    एक जगह पै डट भी जां तै,<br>
    आह करूं ना कट भी जां तै,<br>
    मनैं कचरी तनै करद बणा दें ।।1।<br><br>
    हरदम नेक नजर ताकूंगी,<br>
    कदे ना बुरा वचन भाखूंगी,<br>
    तनै काया के मैं राखूंगी,<br>
    मनैं रोगी तनै दर्द बणादे ।।2।<br><br>

    सदा बदी करण तै डरै,<br>
    लखमीचन्द छन्द नै धरै,<br>
    जै ईश्वर की मेहर फिरै,<br>
    रंग हरा सुर्ख शाह जरद बणादे ।।3।<br><br>


</font>
</body>








</html>