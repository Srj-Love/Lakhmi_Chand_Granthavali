<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">
<p><b>वार्ता :— सावित्री को अपने साथ-साथ आते देख यमराज ने उनसे वापिस जाने के लिए कहा तो सावित्री क्या कहती है।</b><br><br>

    ईश्वर का कर ध्यान लखूंगी, सब रस्तों को देख सकूंगी,<br>
    चलती-चलती नहीं थकूंगी, पिया जी के साथ में ।। टेक ।।<br><br>

    जहां तक जायेंगें मेरे पति, वहां तक पहुंचैगी मेरी गति,<br>
    जति-सती के गुणों को गुणिये, देकै ध्यान प्रेम से सुणिये,<br>
    अक्षर-अक्षर ले कै सुणिये, कहूंगी गुण की बात ।।1।।<br><br>

    मनै माला इष्टदेव की जपणी, कोई घडी मैं या मूरत खपणी,<br>
    जो आत्मा अपणी के तुल्ल हो, श्रेष्ठ महात्मा श्रेष्ठ ही कुल हो,<br>
    धीरवान और सत का बल हो, जैसे दीवा अन्धेरी रात मैं ।।2।।<br><br>

    सतपुरूषों से मिलना एक बार, उनको मित्र कहो चाहे यार,<br>
    वे प्यार करै बस यही असल हो, उनका मिलना ना निष्फल हो,<br>
    सतपुरूषों में यही अकल हो, के फ़िक्र रहै ना गात मैं ।।3।।<br><br>

    सावित्री तेरा कहणा सै, यो ज्ञानियों की बुद्धि का गहणा सै,<br>
    तनै रहणां सै सबके हित खातर, कहै लख्मीचंद अकलबन्द चातर,<br>
    के समझै हिये का पात्थर, फर्क हो घूंसे-लात मैं ।।4।।<br><br>

</p>




</body>








</html>