<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- नौंटकी ने कहा आज तुम मेरे साथ अतिथि बनकर
    ठहरोगी । फूलसिंह ने कहा मैं पतिव्रता स्त्री हूं । मैं अपने
    पति से अत्याधिक प्रेम करती हूं । मैं उनके बिना नहीं रह
    सकती । इसके अतिरिक्त घर पर बच्चे भी हैं जो मेरे बिना
    नहीं रह सकते ।  फूलसिंह ने फिर नौंटकी को बताया कि
    हमारे यहां एक दानव रहता है, वह एक मनुष्य की बलि
    प्रतिदिन लेता है । मेरे पिता की प्रतिज्ञा है जो कोई उस
    दानव का वध करेगा मेरी शादी उसी से होगी। अभी तक
    कोई भी उसे मारने में सफल नहीं हुआ है । इसलिए मैं
    अभी तक कंवारी हूं । नौंटकी की ठहरने की बात नकारते
        हुए फूलसिंह ने क्या कहा ।</b><br><br>

    हे मेरा बालम दुखड़ा पावैगा हे मनैं तेरी सू ।।टेक।<br><br>

    खोटी हो मर्दां की जात, मेरा दुख पावै कोमल गात,<br>
    ठहर भी गई तै आज की रात, मेरे बालक नै कूण खिलाहवैगा,<br>
    हे मनै तेरी सूं 	  ।।1।<br><br>




    <b>नौटंकी :-<br></b>

    चाहे लुटज्या: माल खजाना, उन बन्दां नै परवाह ना,<br>
    जिन नै हो बालक की चाहना वो आपै गोदी मैं ठावैगा,<br>
    हे मने तेरी सूं ।।2।<br><br>
        <b> फूलसिंह :-<br></b>

    मनै घी की तरियां ता देगा, सब तरियां अजमा लेगा,<br>
    बालकां नै गोदी में भी ठा लेगा, पर चुची कोण पिलावैगा,<br>
    हे मनै तेरी सूं ।।3।<br><br>
            <b> नौंटकी :-<br></b>

    जो बुरी बात सीखैंगे, वो पाछे तै झिखैंगे,<br>
    जब बालक भूखे मरते दीखैंगे, तै रबड़ की चूची तुरन्त मंगवावैगा,<br>
    हे मनै तेरी सूं ।।3।<br><br>
                <b> फूलसिंह :-<br></b>

    तू सब तरियां समझाली, तेरी ना एक अकल में आली,<br>
    जै रबड़ की चूची भी मंगवा ली, मेरे इस जोबन,<br>
    कै के आग लगावै गा,<br>
    हे मनै तेरी सू ।।4।<br><br>

                    <b> नौंटकी :-<br></b>
    ओ पापी सै कूण कड़े का, चुभज्या कांटा विघ्नन छडे का,<br>
    तेरा जोबन सै बांस बिड़े का, इसनै नट बणकै लरजावैगा,<br>
    हे मनै तेरी सूं  ।।5।<br><br>

                        <b> फूलसिंह :-<br></b>
    मेरा कोन्या दर्द सुणैं, इब तेरे नाटें तै के बणै,<br>
    आड़ै मनै रूसी नैं कौण मनावैगा,<br>
    हे मनै तेरी सू ।।6।<br><br>
                            <b> फूलसिंह :-<br></b>

    जल्यां मरज्या।गा मार कै दूण, होज्यागा भुरंठ एंठ कै जूण,<br>
    मेरे बालकां नै कुण खिलावैगा,<br>
    हे मनै तेरी सू   ।।7।<br><br>
                                <b>फूलसिंह :-<br></b>

    तन पै दुख सुख भी पा लेगा,<br>
    अपणा मन कपटी भी समझा लेगा,<br>
    जल्याम जै गोदी में भी ठालेगा,<br>
    तै उन्हें सूची कौण पिलावैगा,<br>
    हे मनै तेरी सू ।।8।<br><br>
                                    <b> नौटंकी :-<br></b>

    लखमीचन्द क्यूकर त्यागैगा, उसका मन पक्षी बण भागैगा,<br>
    जले कै जब घणा प्रेम जागैगा, तेरे हंस हंस लाड लड़ावैगा,<br>
    हे मनै तेरी सू ।।9।<br><br>
                                        <b> नौटंकी :-<br></b>

    लखमीचन्द कर भजन राम का, कुछ भी ना उठै तेरे चाम का,<br>
    वो तेरा बालम नहीं सै काम का, जो स्वर्ग में डले बगावैगा,<br>
    हे मनै तेरी सू ।।10।<br><br>

</font>
</body>








</html>