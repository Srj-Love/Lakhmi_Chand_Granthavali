<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  दुर्योधन दुशशान को समझाता है कि द्रोपदी यदि जीत के
    बारे में तर्क-वितर्क करे तो उसको कहना कि इसका जवाब उसके
    पांचों पति देंगे ।</b><br><br>

    उसके हार जीत की बात, उसके पांचों पति बतावैंगे  ।। टेक।<br><br>


    दासी बण पां धोया करैगी, हुक्म तै जाग्या सोया करैगी,<br>
    सुख नैं रोया करैगी दिन रात, हम पुचकारै नहीं मनावैंगे  ।।1।<br><br>


    कै तै म्हारे दिये दण्ड नै खेगी, जो कुछ कहणा सो ओड़ये कहगी,<br>
    कै तै या उत्तर देगी पंचायत, नहीं तै हम दासी जरूर बणावैंगे  ।।2।<br><br>

    जा तूं उनै आड़ए बुलाल्या जाकै, जो कहणा कहलेगी आकै,<br>
    जुणसे ल्याये थे ब्याह कै साथ, देखंगे आज कौण कौण आंख चुरावैंगे ।।3।<br><br>

    लखमीचन्द लगी चोट मर्म कै, पांचों बैठे सै भरे शर्म कै,<br>
    ताली कुन्जी थी धर्म के हाथ, डूब ज्यांगे जै छोटे जिकर चलावैंगे  ।।4।<br><br>




</font>
</body>








</html>