<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:—  अब राणी इन्छरादे क्या कहती है।</b><br><br>

बांझ दोष की बीर नै, के बेरा सन्तान होण का,<br>
किसा दर्द हो सै ।। टेक ।।<br><br>

फिरया करै झूठ बोलती दूती, जो पुत्र बिन रहै नपूती,<br>
प्रसूति की पीर नै, के समझै अज्ञान,<br>
खेण का किसा दर्द हो सै ।।1।।<br><br>

सजन बेटे की ले लिये दया, क्यों बीर के फन्दे म्य फहया,<br>
तेरे तै सौ बार कहया था वजीर नै, परम परे का ज्ञान,<br>
सुणै तै हिया सर्द हो सै ।।2।।<br><br>

सजन तेरी जिन्दगी भर की गीन्द, खपा कै क्यूकर आवैगी नींद,<br>
तू लिया बीन्ध इश्क के तीर नै, देख बीर की श्यान,<br>
डूबज्या वो किसा मर्द हो सै ।।3।।<br><br>

मारी चोट जिगर  दुखैगा, जै तू मौके नै चूकेगा,<br>
फिर के फूकैगा जागीर नै, खपाकै पूत की ज्यान,<br>
न्याय की नीत जर्द हो सै ।।4।।<br><br>

यह छन्द लखमीचंद नै धर लिया, मेरा सब तरिया मन भर लिया,<br>
तू बस में कर लिया बीर नै, गया बहू की मान,<br>
जाणदे क्यूं बिना पर्द हो सै ।।5।।<br><br>






</body>








</html>