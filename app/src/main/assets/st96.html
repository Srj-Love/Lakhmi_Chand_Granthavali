<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब चन्द्रगुप्त को उसकी दोनों भाभी क्या कहने लगी।</b><br><br>

    कहे सुणें का थूक दे गिल्ला, जब तबियत एक सार मिलैगी,<br>
    म्हारी राम-राम कहिए सासू नै, जो तनै करकै प्यार मिलैगी ।। टेक ।।<br><br>

    आज तलक तै वैं बिछड़े फिरैं थे, मेहनत करकै पेट भरैं थे,<br>
    जो थारे तै बैर करैं थे, वा दुनियां आज्ञाकार मिलैगी ।।1।।<br><br>

    उस दिन बुरा मानग्या मेरा, मैं तेरा चाहूं थी बसाणा डेरा,<br>
    सुण देवर ब्याह हो लिया तेरा, घरां सोला राशी नार मिलेगी ।।2।।<br><br>

    कहूं सूं पायां मैं सिर धरकै, राम-रमी दिये प्रेम मैं भरकै,<br>
    बेटे तै प्यार कईं बर करकै, जननी सौ-सौ बार मिलैगी ।।3।।<br><br>

    लखमीचन्द हिए का पात्थर, हो रहया समझण जोगा चातर,<br>
    राम करै इस जूड़े खातर, पहरण आली त्यार मिलेगी ।।4।।<br><br>



</font>
</body>








</html>