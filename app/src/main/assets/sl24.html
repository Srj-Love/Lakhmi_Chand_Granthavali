<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- बेला अपनी बहन बीना को विदा करते समय क्या कहती है :-</b><br><br>

हंस-फिरे बिना, तेरा मेरे बिना, मेरा तेरे बिना,<br>
जी लागण का कोन्या ।।टेक।।<br><br>

कहै बचनों से नहीं हिलूंगी, करे प्रण मैं नहीं टलूंगी,<br>
तेरे चलूंगी गैल, कदे ना करूं फैल, नित करूंगी टहल,<br>
इसा मेल हसंणी-कागण का कोन्या।।1।।<br><br>


बहाण तेरा रंग रहै था म्हारे तन मैं, राजी रहया करै थी मन मैं,<br>
थी धन म्य गर्क, कदे दिया ना दर्क, जैसे फर्क,<br>
बीण और नागण का कोन्या।।2।।<br><br>

जै मेरा दिल मिलण नै चाहवै, मनैं किस मौके पै पास बुलावै,<br>
मेरै जब आवैगा सबर, मेरी तू लेगी खबर, इसा भाग जबर,<br>
मुझ निर्भागण का कोन्या।।3।।<br><br>

चार कली लखमीचन्द नै कही, मनै के जीवती छोड़ गई,<br>
रही तड़फ लाश, गया टूट सांस, मरूं पास,<br>
दुगाड़ा दागण का कोन्या ।।4।।<br><br>

<b>-दुगाड़ा = दुनाली बन्दूक</b><br><br>



</body>








</html>