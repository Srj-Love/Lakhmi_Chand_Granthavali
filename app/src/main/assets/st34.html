<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता:- अब साधू जी कहते है मरने से कुछ हासिल नही होगा। तुम जाकर धर्मशाला में बैठ जाओं। सुबह एक बणिये की बरात आयेगी। उस बरात का जो दुल्हा है वह कुरूप तथा आंख से काणा है। वह तुम्हे दुल्हा बनाकर ले जायेगें और सुबह ऐसा ही होता। फिर बनियों और चन्द्रगुप्त के अनुबन्ध की बात कैसे होती है।</b><br><br>

    वो जिनस रही मेरी रै, जो छन्ना पे मिलैगी ।। टेक ।।<br><br>

    छन्ना पै चाहे मिलियो एक आन्ना, मनै ना और चीज की चाहना,<br>
    थारा बेईमाना हेरा-फेरी रै, ना बालक तै झिलैगी।।1।।<br><br>

    मेरा सोधी में कोन्या गात, सिर पै तीन लोक का नाथ,<br>
    थारा बनड़ा रात अंधेरी रै, मेरी फुलवाड़ी तुरन्त खिलैगी।।2।।<br><br>

    हम ना किसे सौदे म्य जिदे, आज थाहरे मौके सधे,<br>
    कदे आंख बदलजां तेरी रै, हांगे की नही पिलैगी।।3।।<br><br>

    इन बातां म्य मानू ना मूल, चाहे डिगज्या धर्म की चूल,<br>
    थारे हाथां की सूल बखेरी रै, ना किले तै किलैंगी।।4।।<br><br>

    लख्मीचन्द माळा रटै राम की, भजन बिन जिन्दगी नही काम की,<br>
    थारे नाम की बछेरी रै, मेरे हाथां तै हिलैगी।।5।।<br><br>




</font>
</body>








</html>