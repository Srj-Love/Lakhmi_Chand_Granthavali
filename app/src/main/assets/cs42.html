<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    <b>वार्ता:- अब नटणीयों को सोमवती पर दया आई। और सोमवती उनके साथ रहकर नाचना-गाणा करने लगी। फिर जल्द ही बहूत सुन्दर कलां सीख गई कि समुह की बागडोर हाथ में आ गई। दूसरी तरफ चापसिंह को दरबार मे लाया जाता है। शेरखां ने मनादी करा दी कि चापसिंह को फांसी पर लटकाया जाये। इस खुशी में नाच-गाणा करवाना चाहता है। नाच-गाणे वाले की सरदार सोमवती से मिला और दरबार मे प्रस्तुति क न्यौता दिया। बहूत सारा धन देता है। अब आगे-आगे शेरखां और पीछे-पीछे सोमवती जाकर दरबार मे पहूच गयें। जब सोमवती को चापसिंह ने शेरखां के साथ देखता है तो क्या कहता है।</b><br><br>


    वैं पतिव्रता बीर नही, जिनकै शर्म नही बड़े-छोटे की ।। टेक ।।<br><br>

    वो सब जीत जगत का जंग ले, जाण कोये पतिव्रता का रंग ले,<br>
    बाध कंगले तै अमीर नही, जै लुगाई मिलज्या महर-मलोटे की ।।1।।<br><br>

    लुगाई हो चाहे किसे निर्धन की, पर हौणी  चाहिएे पक्के मन की,<br>
    उनकी आच्छी तकदीर नहीं, जिन नै ना परख खरे-खोटे की ।।2।।<br><br>

    उसका जाणू सूं खोज कति मैं, अवगुण ना पावै नार सती मै,<br>
    पति मै जिसका सांझा-सीर नही, वा के साथी रहैगी नफे-टोटे की ।।3।।<br><br>

    कहै लख्मीचन्द विचार सौंण नै, सिध्द ना हो तै ले धार मौन नै,<br>
    हौंण नै जै जगह फकीर नही, तै लुगाई चाहिए दास सोटे की ।।4।।<br><br>


</font>
</body>








</html>