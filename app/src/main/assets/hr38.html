<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :-  अब रांझा सारी बात सुनकर अठखेड़े में पहुंचा और वहां
    सादिक पीर में अपना धूणा लगाकर बैठ गया। उधर से हीर को देई धाम
    धुकवाने के लिए सादिक पीर मे लाया गया। कवि ने इस द़ृश्यम को कैसे दिखाया ।</b><br><br>

    सेती चाली हीर नै देई धाम धुकावण,<br>
    जितने पीर पैगम्बर थे उन सब पै शीश झुकावण ।।टेक ।<br><br>

    सब चालै थी करती ठल्ला, मन में हीर मानज्या गिल्ला,<br>
    धुर तै पकड़ा कै पल्ला, यूं सेती लगी भकावण ।।1।<br><br>

    दो नैनां के चालै थे करज, रहा केले जिसा शरीर लरज,<br>
    हीर बडी होशियार बीर कद लागी छल मैं आवण ।।2।<br><br>

    शादी के लटके का पल्ला, दिल के मैं खटके का पल्ला,<br>
    काणे के फटके का पल्ला, लागी हीर बगावण ।।3I<br><br>

    लखमीचन्द कहैं फूलझड़ी, श्यान रांझे की नजर पड़ी,<br>
    जब पीर के मैं हीर बड़ी, लगी धूणे की ओर लखावण ।।4।<br><br>


</font>
</body>








</html>