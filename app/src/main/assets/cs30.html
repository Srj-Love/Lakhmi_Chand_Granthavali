<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- इतनी बात सुनकर शेरखां वहाँ से चल पडा। चलते चलते मन मे पुरानी वेश्या याद आती है, जिसका नाम तारा था। शेरखां ने सारा हाल बता दिया तथा अब तारा नौ महले पहूच जाती है। तारा चापसिंह के बारे में बताकर सोमवती से कहती है कि तेरे आने से इस घर मे दोबारा रोशनी की किरण दिखाई दी। मुझे जब यह खबर मिली तो सोचा एक बार मिल आऊं तारा दुति और क्या-क्या कहती है।</b><br><br>


    हे! मै न्यूं आगी मेरा मन करया, गई उठ प्रेम की झाल,<br>
    बहू मै तनै देखण आई हे ।। टेक ।।<br><br>

    फिकर मनै रहै था इस घर की ओड़ का, तनै मिल्या साजन तेरी जोड़ का,<br>
    म्हारै कई करोड़ का धन धरया, खूब बरत धन माल,<br>
    जिवो तेरी नणदी का भाई हे ।।1।।<br><br>

    रंग चढरया चमन हरे पै, कदे करैं ईश्वर दया मेरे पै,<br>
    हो राजी तेरे पै हर तेरा, गोद खिलाइये लाल,<br>
    तनै यो घर दे बस्या दिखाई हे ।।2।।<br><br>

    कदे यो जग साहूकार कहै था, सारा कुणबा आनंद सहै था,<br>
    रहै था माणसां तै घर भरया, समय-समय के ख्याल,<br>
    समय नै हवा इब फेर चलाई हे ।।3।।<br><br>

    इब आग्या सै बख्त आनंद का, फांसा कटै विपत के फन्द का,<br>
    लख्मीचन्द का छन्द खरया, समझ लिऐ सुर ताल,<br>
    दया करै देबी माई हे ।।4।।<br><br>



</font>
</body>








</html>