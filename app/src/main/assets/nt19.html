<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- फूलसिंह फिर भाभी को क्या कहता है :-</b><br><br>

    हट तेरा के पाणी पीवैंगे तू बिल्कुल बदमाश लुगाई सै,<br>
    लुगाई सै लुगाई सै ।।टेक।<br><br>
    तन पै दारूण दुखड़ा भोग्या, सहम तेरी गेल्यां झगड़ा होग्या,<br>
    तेरी सुणकै चुप होग्या, छोरे की समाई सै, समाई सै समाई सै ।।1।<br><br>
    मैं सारे दुख दर्द सहूंगा, इब तेरै फन्दे बीच नहीं फहूंगा,<br>
    मैं अपणे भाई तै जा कै कहूंगा, जो मौसा का खास जमाई सै,<br>
    जमाई सै, जमाई सै ।।2।<br><br>

    दिल जा लिया सो सो घाटी, रै इज्जत में गेर दी माटी,<br>
    तू पाणी प्यावण तै नाटी, भाभी तेरी अंघाई सै,<br>
    अंघाई सै, अंघाई सै ।।3।<br><br>
    लखमीचन्द हो कै त्यार पडूंगा, चाहे कितनाए बेमार पडूंगा,<br>
    नौंटकी के बाहर पडूंगा, जो तेरे मरज के लायक,<br>
    दवाई सै, दवाई सै, दवाई सै ।।4।<br><br>


</font>
</body>








</html>