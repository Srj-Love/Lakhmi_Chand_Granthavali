<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब डाकू लकड़हारे को भी उसी भौरे में ले जाते हैं जहां बेलां को रोका हुआ था । डाकू जब उसको भोरे में डालने लगते हैं तो लकड़हरा उनसे क्या अर्ज करता है।</b><br><br>

मनै मतन्या खींचो ताड़ो रै! भाईयो, मैं इस फन्दे के मैं फहणे का नहीं ।।टेक।।<br><br>
खा लिया भिरड़ा केसे छात्यां नै, मैं सब जाणूं सीले-तात्यां नै,<br>
लत्तया नै मत पाड़ो रै! भाईयो, यो तन जाड़ा-गर्मी सहणे का नहीं।।1।।<br><br>
दुख हुआ न्यारे-न्यारे पाटयां तै, यो तन बिन्धया शूल-काटयां तै,<br>
मनै लाठयां तै मत झाड़ो रै! भाइयो, यो फल खाटे टहणे का नहीं।।2।।<br><br>

हूर रहैगी कालर कोरे मैं, दुख पड़ग्या बालक छोरे मैं,<br>
मनै भोरे मैं मत बाड़ो रै! भाईयो, मैं इस हाथे मै रहणे का नहीं।।3।।<br><br>
लखमीचन्द के खोट मेरे मैं, क्यूं करड़ाई घेरे म्य,<br>
मनै अन्धेरे मै मत साड़ो रै! भाइयो, कोये मेरे जिसे फूटे लहणे का।।4।।<br><br>
<b>लहणे = भाग</b><br><br>



</body>








</html>