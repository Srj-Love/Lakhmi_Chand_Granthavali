<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  सुलतान कहता है पहले महकदे को छुड़ाएंगे, फिर कोई और
        काम करेंगे। ज्यानी कहने लगा। पहले भात भरेंगे फिर महकदे को भी छुड़ा
        लेंगे । ज्यानी सुलतान को क्या समझाता है । नदी में बहती तखती मिलती है ।</b><br><br>

    तखती मिली जवाबी रै जब तै दिल घबराग्या मेरा । टेक।<br><br>

    नहीं मिटैं कर्म के लेख ईश्वर राखै सब की टेक,<br>
    मैं लूंगा देख नवाबी रै, करदूं दीवे तलै अन्धेरा  ।।1।<br><br>

    तू भजन करै नै दरिया में नहाकै, मैं नहीं बैठूंगा गम खाकै,<br>
    जाकै दयूं रोप खराबी रै, उसका उजड़ कर दयूं डेरा  ।।2।<br><br>

    महकदे नै दुख दे रहया सै घणा, यूं फसग्या खूंड में चणा<br>
    यो कितका बणा हिसाबी रै, पटादूं जाकै उसनै बेरा  ।।3।<br><br>

    लखमीचन्द शीले ताते में, वा दे राखी गढ हाथे में ,<br>
    मेरी नाते में लागै भाभी रै, कह सै ल्या ब्याह करवा दयूं तेरा ।।4।<br><br>





</font>
</body>








</html>