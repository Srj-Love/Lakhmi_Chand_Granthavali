<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">




<b>वार्ता:—  इन्छरादे राणी राजा से क्या कहती है।</b><br><br>


पूर्णमल के बारे म्य, जवाब करूंगी,<br>
तार लिये सिर मेरा, मैं भी गैल मरूंगी ।। टेक ।।<br><br>

मैं छिक ली सूं पिया जी, नाट-नाट कै,<br>
दुणे-दुणे आओ सो, पाट-पाट कै,<br>
मैं अपणे सिर नै काटकै, इब दूर धरूंगी ।।1।।<br><br>

मैं रीझुँ सू पिया जी, एक पहर की,<br>
घड़ी तुल री सै, खूब कहर की,<br>
प्याली लेकै जहर की, मैं घूट भरूंगी ।।2।।<br><br>

मेरा दुनियां तै सुख सारा जा सै,<br>
हिरणीं पै दुख डारा जा सै,<br>
जब मेरा बच्चा-ऐ मारा जा सै,
मैं कित की खुद चरूंगी ।।3।।<br><br>

लखमीचन्द दुख दर्द गनम मै,<br>
तेरी पतिभ्रता नार सनम मै,<br>
आगले जन्म मैं, तनै फेर वरूंगी ।।4।।<br><br>





</body>








</html>