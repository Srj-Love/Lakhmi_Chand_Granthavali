<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
   <b> वार्ता:- सोमवती सजधज कर डौले में बैठ जाती है और चापसिंह घोड़े पर सवार होकर चल दिये। थोड़ी देर चलने पर चापसिंह ने अपने सामने दो काले सर्प देखें जो रास्ता काट गये और घुमाकर कोडा़ जब घोड़े को मारने लगा तो हाथ से कोड़ा छूट गया। यह दो किस्म के अपशकुन समझकर घोड़े को रोक देता है। उधर से सोमवती चापसिंह को देखकर अपना डोला रूकवा लेती है और क्या कहने लगी।</b><br><br>


    माड़ा-माड़ा मन क्यूं करया हो पिया, हो मै डरगी, हो मै मरगी ।। टेक ।।<br><br>

    पिया बोलै नै कुछ करकै होश, थारा घर रह रया सै कै कोश,<br>
    जली जोबण जोश काच्ची सी घिया, हो मै डरगी, हो मै मरगी ।।1।।<br><br>

    पिया तुम भजन करो हर क्यां नै, दिये सब काम छोड डर क्या नै,<br>
    म्हारे घर क्यां नै किमै कहै तै ना दिया,  हो मै डरगी, हो मै मरगी ।।2।।<br><br>

    मनै तूं परमेश्वर तै भी बाध, घी तै क्यों बणैं सै तेल की गाध,<br>
    के आया याद घोड़ा थाम क्यों लिया, हो मै डरगी, हो मै मरगी ।।3।।<br><br>

    लख्मीचन्द की गौड़ ब्राह्मण जात, सज्जन तेरी गैल रहूंगी दिन-रात,<br>
    जैसे रघूवर के साथ रही थी सिया, हो मै डरगी, हो मै मरगी ।।4।।<br><br>


</font>
</body>








</html>