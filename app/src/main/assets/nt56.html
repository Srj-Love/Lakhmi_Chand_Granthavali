<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- अब फूलसिंह मालिण से दोबारा क्या कहता है ।</b><br><br>

    क्यों मालिण मेरा धर्म बिगाड़ै, मेरी आंख्यां आगे तै चाली जा ।।टेक।<br><br>
    मै जब पैर धरूंगा डट-2 कै, चालूंगा उल्टा हट-2 कै,<br>
    छोरे मरज्यांरगे कट-2 कै, जब मेरी बहू बणन की शाली जा ।।1।<br><br>

    किसे का कर्म सोज्या सै, कोए पढ़ कै पास होज्या सै,<br>
    लूट माफ होज्या सै, जब चल्यास बाग का माली जा ।।2।<br><br>

    तू सुण कै बात हमारी, मैं कह दूंगा न्यारी-न्यारी<br>
    जब मारूंगा तेग दूधारी मेरा कौन निशाना खाली जा  ।।3।<br><br>

    लखमीचन्द मौत शीश पै घोरै, कदे बिठादे ना कालर कोरै,<br>
    जब जा बीर मर्द के धोरै, बतादे कसर कौण सी घाली जा ।।4।<br><br>



</font>
</body>








</html>