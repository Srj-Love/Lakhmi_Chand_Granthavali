<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- बादी के कहने से चन्दकिरण ने एक नजर बाबा को
    देख्या तो बहुत सुन्दर था ।
    दोनों का कोई पिछले जन्म का भी संस्कार था । चन्दजकिरण देखकर चकित रह जाती है ।
    क्यां कहती है ।</b><br><br>

    हे मैं मरगी, इस बाबा जी नै ज्यान काढली मेरी ।।टेक।<br><br>

    मेरा तै सांटा भी ना संटता, आधपा खून रोज का घटता,<br>
    हे ना डटता यू जोबन बेईमान, दखे मनैं आवण लगी अन्धेरी ।।1।<br><br>

    इसकी श्यान जिगर मे रमकै, यो किसी बात करै थम-थम कै,<br>
    हे इसकी चमकै, चन्द्रमा सी श्यान, जाणू कोए पड़या बिड़े में केहरी ।।2।<br><br>

    यो बाबा सै ऐस अमीरी भोगया,  होरया सै ब्याह करवावण जोगा,<br>
    हे कद होगा मेरी शादी का पकवान, घर-घर उठी फिरैं चंगेरी ।।3।<br><br>

    लखमीचन्द मरी मैं धिंगताणा, मर्ज नै तै मरिजे इश्क पछाणैं,<br>
    के जाणैं वो त्रिलोकी भगवान, दखे मैं ना झूठा ओड़ा ले रही ।।4।<br><br>



</font>
</body>








</html>