<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- रूपाणी लकड़ी उठाकर सोचती हुई शहर की तरफ चलती है।</b><br><br>

सिर पै भरोटा धर लिया, चली रुपाणी नार,<br>
आग बुरी पेट की हो सै ।।टेक।।<br><br>

छूट गये राज अमीरी ठाट, करी हौणी नै बारा बाट,<br>
काट लादड़ा कर लिया, हुई गर्मी म्य लाचार,<br>
धूप बुरी जेठ की हो सै।।1।।<br><br>

मिटै ना छाती का दुख दर्द, लागरी सीने के म्य कर्द,<br>
वो मर्द जल्या निस्तर लिया, जो करै बहूँ नै घर तै बाहर,<br>
कार घणे ढेठ की हो सै।।2।।<br><br>

बण में गुजर गए कई मास, पति नै आप दिया बनोवास,<br>
सांस सबर का भर लिया, राणी रोई जार-बेजार,<br>
बात अलसेट की हो सै।।3।।<br><br>

गुरु मानसिंह काटै फन्द, कद हो सुख और मौज-आनन्द,<br>
सोचकै गोबिन्द सुमर लिया, जब होणी करै खंवार,<br>
आबरु के सेठ की हो सै।।4।।<br><br>



</body>








</html>