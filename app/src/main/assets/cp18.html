<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- द्रोपदी  क्या कहती है :-</b><br><br>



    यो तै मेरा देवर दुशासन सै, इसका मनैं मतलब जाण लिया  ।।टेक ।<br><br>

    इन्द्री जीती ना पंचकोष, इन्हैं ना घटी बधी का होंश,<br>
    अपणाऐ दोष सै जाण लिया, मन से क्रिया क्रम पिछाण लिया ।।1।<br><br>

    मनैं दुख देगा परम परे का, यूं गाहक सै बदन मेरे का,<br>
    आज मेरे दर्शन करे का विघन सै, न्यूं गज का घूंघट ताण लिया ।।2।<br><br>

    पहलम एक कुटम्ब था म्हारा, इब समझण लागे न्यारा न्यारा,<br>
    सारा इनका मूर्खपन सै, मनैं के छोडै सै ठाण लिया  ।।3।<br><br>

    दंड भोगूं सूं कार करी का, खून मेरा पीवैंगें मरी-मरी का,<br>
    लखमीचन्द हरी का जन सै, न्यू महाभारत लेख बखाण लिया ।।4।<br><br>







</font>
</body>








</html>