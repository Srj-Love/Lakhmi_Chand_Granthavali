<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- रणबीर अब अपने मन में क्यात सोचता है ।<br><br></b>
    गया बैठ पलंग पै जाकै, धड़का करकै दूर शरीर का,
    पलंग पै टेढ़या होग्या ।। टेक।<br><br>

    माया लगरी ऐड़ी सैड़ी, जड़ै हूरां की लगी कचैहड़ी,<br>
    सामने लगी कांच की पैड़ी, ताल भरया जड़ में सुन्दर नीर का,<br>
    था पाणी पीवण जोगा  ।।1।<br><br>



    एक ताख में तै डिब्बा धरा ठा लिया, जिसमैं लिकड़े पान छालिया,<br>
    एक खुशबो का पान खा लिया, झट दिल होग्या खुश रणबीर का,<br>
    मजे का मतलब टोहग्या ।।2।<br><br>

    धन माया की जोत जागरी, जाणै प्रस्ताखन में परी भाग री,<br>
    महल में घण्टे घड़ी लागरी, यो करतब किसे छैल अमीर का,<br>
    देखते ए आनन्द सा भोगा ।।3।<br><br>

    देखै था चौगरदे फिरकै, पलंग पै लगगी आंख पसर कै,<br>
    लखमीचन्द कह छन्द धरकै, कौण दे लीख मिटया तकदीर का,<br>
    अरै लिख दिया सोए भोग्या  ।।4।<br><br>

</font>
</body>








</html>