<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- अब रानी दूसरी बात में क्या कहती है ।
    लडूगीं ना भिडूंगी, पडूंगी कुंए में जले काढी तेरे पाणी नै  ।।टेक।</b><br><br>

    आंवतें हुकम मेरे पै टेकै, के ठाली बैठी थी तेरे लेखै,<br>
    जले इसी करड़ी नजरा देखै, चोर सा कठोर सा जोर सा दिखावै,<br>
    जले बोहड़िया बिराणी नैं ।।1।<br><br>

    के धन माल कमा कै ल्या,या, कहै भूख प्यास मैं व्याकुल काया,<br>
    क्यों इसा करड़ा छोह मैं आया,<br>
    करता नहीं आण काण जाण कै सतावै, मनैं ओड बड़ी स्याणी नै ।।2।<br><br>

    मनै ना इसे घरवासे की लोड़, तेरी रेते में रलो मरोड़,<br>
    मैं सूं बीर मुल्हाजा तोड़,<br>
    शेर केसा चेहरा तेरा, बेरा ना भकाया,<br>
    किसे लुगाई गिरकाणी मैं ।।3।<br><br>
    लखमीचन्द छन्द इसा गावै, गया वक्त हाथ नहीं आवै,<br>
    जै इसा हुक्म चलाणा चाहवै, पकड़ सूध की राह ले,<br>
    जाले इसा सै तै जाकै ब्याहले नौंटकी निमाणी नै ।।4।<br><br>

</font>
</body>








</html>