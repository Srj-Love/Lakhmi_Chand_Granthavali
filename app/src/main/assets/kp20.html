<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता:-  दासी भीम से बात करती है भीम क्या कहता है :-</b><br><br>


    तेरा सुण लूंगा सब हाल सांझ नै भंडारे में आ जाईए  ।।टेक।<br><br>

    तेरे मन कपटी नै डाट दूंगा, सारे दुख नै बांट दूंगा,<br>
    तेरा काट दूंगा सब जाल, मेरे तै सारा हाल सुणा जाईए  ।।1।<br><br>


    बुद्धी हरली सै कंजूस की, तेरी घड़ी हटाद्यूं गर्दिश की,<br>
    उसकी तार लूंगा खाल, उसका पता ठिकाणा बता जाईए  ।।2।<br><br>

    मै ना छोडूं काम अधूरा, मैं सूं रणभूमि का सूरा,<br>
    तेरा पूरा करूं सवाल अपणा मन कपटी समझा जाईए ।।3।<br><br>

    द्रोपदी मै ध्यान तेरे पै टेकूं, चढ़े तवे पै मैं भी दो सेकू,<br>
    देखू वो कैसा है महिपाल, तू भी ध्यान पति में ला जाईये ।।4।<br><br>

    अकल ठीक करूं मतीमन्द की, फांसी काटूं दुख के फन्द की,<br>
    छन्द की चाहिए ठीक मिसाल, लखमीचन्द हरीगुण गा जाईए  ।।5।<br><br>






</font>
</body>








</html>