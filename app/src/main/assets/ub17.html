<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>हो बर्ण नहीं सकते प्रभु तेरी रजा मैं रजा ।।टेक।<br><br></b>

    तेरी ओड़ का करूं जिकर मैं, देखूं जमी और शिखर मैं,<br>
    कदे ना कदे फिकर मैं, पड़कै खाज्यागी कजा  ।।1।<br><br>

    तूं सर्वव्यापक गात-गात मैं, आश्रम बर्ण बेदीन जात मैं,<br>
    सब कुछ तेरे ही हाथ मैं, चाहे इनाम दे चाहे सजा  ।।2।<br><br>

    हे सच्चे त्रिलोकी करतार, तनै सब ध्यावै सै संसार,<br>
    उनके कर दिए बेड़े पार, जिननै हित से भज्या    ।।3।<br><br>

    लखमीचन्द फिकर ताजी सै, हटज्या अलग दगा बाजी सै,<br>
    इतणै परमेश्वर राजी सै, खूब गा और बजा  ।।4।<br><br>

</font>
</body>








</html>