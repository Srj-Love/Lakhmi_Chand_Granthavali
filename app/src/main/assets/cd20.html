<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    मेरे दुख सुख की जाणैं कोन्यां ध्यान कड़ै सै तेरा,<br>
    कित तै धूमा आवै सै यो जी घबराग्याा मेरा   ।।टेक।<br><br>

    किसनै धूणा ला राख्या सै, सांस लेण का ना राह राख्या सै,<br>
    किसनै धूमा ठा राख्या सै, ले बहार लिकड़ कै बेरा  ।।1।<br><br>

    के कोए साधै सौंण आदमी,  देख तावली जौण आदमी,<br>
    मनै बतादे कोण आदमी कोर सुलगती ले रहा  ।।2।<br><br>

    अलग रहूं सूं न्यारे महल मैं, कुकर्म रच दिया म्हारे महल मैं ,<br>
    इस धूमें तै सारे महल में होग्या घोर अन्धे रा   ।।3।<br><br>

    लखमीचन्द कहै छन्द धर कै, किस नै काम करया ना डर कै,<br>
    म्हारे महल की जड़ में धूमा करकै किसनै ला लिया डेरा  ।।4।<br><br>


</font>
</body>








</html>