<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब मदनावत क्या कहती है।</b><br><br>


ठाली गोदी मै लाश ठाढ करकै, मदनावत नै दिल डाट लिया ।। टेक ।।<br><br>

कदे गरगाप रहै थे माया मै, चलैं थे छत्र की छाया मै,<br>
चढ़या जहर काया मै काढ करकै, तेरा नर्म कालजा चाट लिया ।।1।।<br><br>

इसा होया मोटा चाला था, लाल मेरी जिन्दगी का गाला था,<br>
मनै पाल्या था पूत लाड करकै, कांशी मै न्यारा पाट लिया ।।2।।<br><br>

दुख रोऊ किसकै रूब-रूब, रही सूं अधम बिचाले डूब,<br>
मनै धर्म की खूब आड करकै, साजन का कर्जा बांट लिया ।।3।।<br><br>

तेरे पै बिजली पड़ियो नाग, फोड़ दिए मुझ दुखियां के भाग,<br>
छोड चली नौलखां बाग, फिर मरपड़कै मुश्किल घाट लिया ।।4।।<br><br>

यो छन्द लख्मीचन्द नै टेरा, मेरे सतगुरू दियो मेट अन्धेरा,<br>
मेरा सुन्ना गेरा बाढ करकै, जो हरया खेत था काट लिया ।।5।।<br><br>






</body>








</html>