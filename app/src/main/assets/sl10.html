<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब रुपाणी क्या जवाब देती है ।</b><br><br>

दुख म्य बीतै जिन्दगी न्यूं दिन-रात दुखिया की,<br>
के बुझैगी रहाण दो, बस बात दुखिया की ।।टेक।।<br><br>

के बूझो छाती मैं घा सै, बोलतैं-ऐं ह्रदया पाटया जा सै,<br>
और दूसरा ना सै, दुख में साथ दुखिया की।।1।।<br><br>

मेरा ना किसे चीज म्य मोह सै, कुछ भी नहीं जिगर मैं धो सै,<br>
टोटे मैं के इज्जत हो सै, के जात दुखिया की।।2।।<br><br>

या होणी अपणें बल हो सै, घात मै सब तरियां छल हो सै,<br>
दुख मैं निष्फल हो सै, जो करामात दुखिया की।।3।।<br><br>

लखमीचन्द कहै बेदन जगी, मै धोखे में गई ठगी,<br>
थारे संग मैं कैसे हौण लगी, मुलाकात दुखिया की।।4।।<br><br>



</body>








</html>