<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">



</body>

<b>वार्ता:- पूर्णमल अपणी मौसी के कमरे से निकल कर अपनी मां इन्छरादे के कमरे में जाता है तो उसकी मां क्या कहती है।</b><br><br>

मैं तेरे हंस-हंस करल्यूं लाड,  उरे नै हो ममता मेरी ।। टेक ।।<br><br>

बात दो गुण चर्चा की पढकै, रहै था कदे मांस-मुठियां चढकै,<br>
कदे तै गडकै आवैं थी टाड, सुखा तन की करली ढेरी ।।1।।<br><br>

बात दो करिये गुरबत के-सी, मीठी बोली शरबत के-सी,<br>
इन्द्र नै ज्य लई पर्वत के-सी आड, चांद न्यूं शरण लई तेरी ।।2।।<br><br>

रहूं नित पति चरण की चेरी, अरी क्यूं जन्म दिया मां मेरी,<br>
गेरी तनै मीठे कारण काढ, डाण तनै क्यूं जण कै गेरी ।।3।।<br><br>

दुख-विपता की बूम फूटली, लखमीचन्द नै विषधार घूंटली,<br>
जब तै छूटली तेरी ठाड, बणी मैं केले तै बड़बेरी ।।4।।<br><br>







</html>