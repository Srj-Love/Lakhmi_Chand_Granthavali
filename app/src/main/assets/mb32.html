<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब मीरा को डोले मै बैठने के लिए मजबूर होना पड़ा और
    डोले में बैठते समय उसने भगवान श्री कृष्ण की तस्वीर भी
    छुपाकर अपने साथ रख ली । तब उसकी मां मीरा को क्या
    कहती है ।</b><br><br>


    बेटा कर पाली बेटी, आज दिल तै तोड़ गेरी,<br>
    दुश्मन के आगै पेश चली ना मेरी  ।।टेक।<br><br>

    और नहीं कोए लड़का-लड़की, तू एक जणी थी जेठी,<br>
    लाल कणी-मणी दान दिया, मनैं बणकै घणी ढेठी,<br>
    कित पेट पाड़कै मरज्यां बेटी, करूं काया की ढेरी  ।।1।<br><br>

    फूली नहीं समावै थी, जब सखियां मैं गाया करती,<br>
    सखी सहेली कट्ठी हो कै, मन्दिर में जाया करती,<br>
    जिसनै दूध पिलाया करती, वैहें रक्षा करैगे तेरी  ।।2।<br><br>

    मेरे लेखै परमेश्वर ठाकुर, जो ओरां के लेखै पाथर सै,<br>
    तेरा पिता छिक लिया नाट कै, जो अकलमन्द चातर सै,<br>
    ले लुकमा लाल तेरी खातिर सै, क्यों नजर परे नै फेरी  ।।3।<br><br>

    लखमीचन्द मत कम करिये, इज्जत मात-पिता के घर की,<br>
    मनै बान्दी देदी टहल करण नै, बात नहीं डर की,<br>
    वे पार गये जिननै माला हर की रात दिनां टेरी  ।।4।<br><br>



</font>
</body>








</html>