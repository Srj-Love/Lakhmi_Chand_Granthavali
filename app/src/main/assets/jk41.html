<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब औरत थानेदार को क्या  कहती है ।</b><br><br>

    तनै मेरा धर्म बिगाड़ा रै तेरा होइयो बुरा ।।टेक।<br><br>

    फर्क पड़ज्याता दिन और रात तै, तू राजी होरया था अपणी बात तै,<br>
    उत क्यों दाबै अपणे हाथ तै,  मेरे हाथ का मुरा ।।1।<br><br>

    अपणे मन आनन्द छावै था, तन पै दुख का बोझा ठावै था,<br>
    जब तै मेरी छाती में लावै था तू डंडे का ठुरा ।।2।<br><br>

    तेरे केसी कोए जणनी मात जणैं, आते सारे सुख हो ज्यांगे तनैं,<br>
    जब तू न्यूं कहै था, मनै टुक उरै रै उरा ।।3।<br><br>

    लखमीचन्द कह कुछ होश नहीं सै, काया के मैं जोश नहीं सै,<br>
    मेरा तै कुछ दोष नहीं सै, तू चाल्या था कुरा ।।4।<br><br>


</font>
</body>








</html>