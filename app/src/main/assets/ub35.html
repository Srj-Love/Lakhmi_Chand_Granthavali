<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    मानज्यां  मन बेईमान पछतावैगा,<br>
    शिवजी के कद मन गुण गावैगा  ।।टेक।<br><br>

    ठिकाणे बिना ना तेरी ठीक लगणी,<br>
    तृष्णा तेरे तै नहीं दूर भगणी,<br>
    पांच-पांच सात तेरे सोनी जगणी,<br>
    लूट-लूट खाले तनैं दस ठगणी,<br>
    पांच रास्तां तै नर ठग-ठग लावैगा  ।।1।<br>
    छ:यां के संजोग तै मन एक तू बणा,<br>
    चारों ओड़ां खेंचणे तै डोरी ज्यूं तणा,<br>
    वे भी मन सै भूल मैं तूं जिसनै जणां,<br>
    ढाहवैगा तै वोहे मन जिसनै चिणां ,<br>
    इन पाचों का संग तज सुख पावैगा  ।।2।<br><br>

    जीव के संजोग तै माया मिलगी,<br>
    पाप के मैं पुन की कोए छाया मिलगी,<br>
    इसीलिए आदमी की काया मिलगी,<br>
    भूलग्या मन बेईमान तनै माया मिलगी,<br>
    बन्धन के मैं आण घिरा इब कित जावेगा  ।।3।<br><br>

    लखमीचन्द गुरू जी का जो दास रहैगा,<br>
    सृष्टी मैं केवल एक आकाश रहैगा,<br>
    दसों इन्द्री जीत ना निराश रहैगा,<br>
    गुरू का बताया भेद पास रहैगा<br>
    सच्चे घर पहुंचग्या तै ना फेर आवेगा  ।।4।<br><br>

</font>
</body>








</html>