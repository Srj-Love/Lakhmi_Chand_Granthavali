<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>बालक छोडे़ रोवते, चाकी में छोडया चून,<br>
    नगोड़े झगडे तनै बहुत सताई रे ।।टेक।<br><br></b>

    या खेती बणी खुभात की, चैन पड़ै ना दिन रात की,<br>
    साथण छोड़ी साथ की,<br>
    सब संखियां का मजबून, नगोड़े इखड़े तनै बहुत सताई रे ।।1।<br><br>

    सखी दिन में ईख नुलावणा, सांझै पड़ै घर आवणा,<br>
    पीस और पो कै खावणा,<br>
    जले दुख दर्दां नैं भून, नगोड़े इखड़े तनैं बहुत सताई है ।।2।<br><br>

    दुख दर्दां नैं काया जाकड़ी, आले गोसे आली लाकड़ी,<br>
    कार जमीदारे की पाकड़ी,<br>
    ना रहा बदन में खून, नगोड़े इखड़े तनै बहुत सताई रे ।।3।<br><br>

    बड़े खोटे कर्म किए, लखमीचन्द बड़े दुख में जिए,<br>
    मेरी मरती की दया लिए, मेरे राम किसे नै मत दिए<br>
    जली बीरा आली जून, नगोड़े इखड़े तनै बहुत सताई रे  ।।4।<br><br>





</font>
</body>








</html>