<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  फूलसिंह मालण को कहता है तुम क्याा करोगी, मालिण ने कहा फूलों का हार नौटंकी के
    लिए बनाऊंगी । यह सुनकर फूलसिंह ने पांच असर्फ और दे
    दी । और क्या कहने लगा ।</b><br><br>

    रोटी तै टुकड़ा री मालिण करदे मेरा री,<br>
    बदले में काम मालण करदूं तेरा री ।।टेक।<br><br>


    कर दूंगा काम तेरा जैसे का वैसा री,<br>
    दमड़ी ना दाम थारा ना लेणा पैसा री,<br>
    ऐसा हार नौटंकी नै कदे ना गल मैं गेरया री ।।1।<br><br>
    बागां के मैं आग्या मालिण बख्त  पड़ी मैं,<br>
    थारी नौटंकी का हार बणादू आधी घड़ी में,<br>
    जड़ दूंगा लड़ी मैं सच्चे मोती ले रहया री  ।।2।<br><br>

    बीतैगी तै वोहे जो कुछ लिख दी भागां मैं,<br>
    हंसा आली चाल मिलै कित काले कागां मैं,<br>
    कर्मां करकै तेरे बागां में लाग्या फेरा री ।।3।<br><br>
    मिलण की समय मिलती मर कै,<br>
    प्रदेशी नैं बोलणा पड़ै डर-डर कै,<br>
    कर्मां करकै थारे बागां में लाग्या फेरा री ।।4।<br><br>

    भूल कै मैं कित सोग्या, खोग्या, होग्या चाला री,<br>
    बदी तै हटले, डटले, रटले, हर री माला री,<br>
    लखमीचन्द किसा उक्या, सूक्या,  भूखा रूका दे री ।।5।<br><br>

</font>
</body>








</html>