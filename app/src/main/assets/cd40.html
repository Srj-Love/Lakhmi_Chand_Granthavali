<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- राजा नारायण सिंह बीन सुनकर इतना खुश हुआ कि
    कहने लगा जो चाहो सो ईनाम मांग लो वही मिलेगा । अब
    राणी नागदे ने सोचा कि ऐसा अवसर नहीं चूकना चाहिए।
    वह क्या कहने लगी ।</b><br><br>


    ईनाम देण की खातिर राजा करड़ी छाती करले,<br>
    पाछै मांगू ईनाम पहलम तीन वचन भरले  ।।टेक।<br><br>
    देख कै प्रेम मेरै जागै सै, मन मेरा पक्षी बण भागै सै,<br>
    मनै एक बात का डर लागै सै, कदे तू वचना तै फिरले ।।1।<br><br>

    अपना पूरा प्रण निभाइए, मतना तिरछी नजर लखाइए,<br>
    राज पाट मनैं कुछ ना चाहिए,  ना माल खजाना जर ले ।।2।<br><br>

    तबियत रस मैं भेणी होगी, लगी गात मैं खेणी होगी,<br>
    जुणसी चीज तनै देणी होगी, उसमैं ये चित धरले ।।3।<br><br>

    लखमीचन्द प्रेम पाल्याद जा, फेर बचना तै ना हाल्या जा,<br>
    ले कै ईनाम आड़े तै चाल्या जा, फेर देख आपना घर ले ।।4।<br><br>



</font>
</body>








</html>