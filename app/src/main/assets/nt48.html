<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- मालण नौटंकी को क्या कहती है :-</b><br><br>

    आंगली मत तोड़ छोरी लागज्यागी चोट,<br>
    तेरै दया नहीं सै डाण कै ।।टेक।<br><br>
    मनै के ल्याणे थे फूल उधारे, एक बहू नै निशाने मारे,<br>
    सारे फूलां का सिर जोड़,  छोड़या तिल भर भी ना खोट,<br>
    एक भाणज बहू सै मेरी बाहण कै ।।1।<br><br>
    आई सै दस पन्द्रह दिन ठहरण, आच्छा जाणै सै ओढण पहरण,<br>
    सिर नै मतना बैरण फोड़,  ना चाहती धन माया की पोट,<br>
    घणी ए सतावै बोदी ठाण कै ।।2।<br><br>
    बहू वा ऊंच नीच नै तोलै, तिरती मुरगाई सी डोलै,<br>
    बोलै शहद सा निचोड़, मेरे पाहयां के मैं लोट,<br>
    शर्म करै सै बड़ी जाण कै ।।3।<br><br>

    लखमीचन्द में कसर रही कैसे, काली जुल्फ लटक रही ऐसे,<br>
    जैसे नाड़ नै सिकोड़, बिल पै दो नागों केसी जोट,<br>
    डंक चलावै फण ताण कै ।।4।<br><br>

</font>
</body>








</html>