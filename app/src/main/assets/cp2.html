<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- जुआ खेलने की योजना बनाकर युधिष्ठर को फंसा
    लिया वहीं पर बैठे शुकनि जो दुर्योधन का मामा था धृतराष्ट्र
    से कहने लगा कि मैं एक ऐसा यत्न बतायूं कि लड़ाई भी
    नहीं करनी पड़े बुराई भी ना मिले । अब युधिष्ठर को जूए के लिए तैयार किया जाता है और पाशे डालता है तो तीन काणें पड़ते है,
    और उधर से जब शुकनी पासें फेंकता है तो पौ बारहा पड़ते  है ।
    अब इस तरह धीरे धीरे युधिष्टर की हार होने लगी ।चारों तरफ
    शोर मच गया, और क्या हुआ।</b><br><br><br>



    खेलें थे कपटी शुकनी चौपड़ दरबारां में बिछगी   ।।टेक।<br><br>


    धर्मपुत्र नै धोखा खाया, करया शुकनि नै मन का चाहया,<br>
    इसा जुए का खेल रचाया, जिसकी धूम जगत में मचगी  ।।1।<br><br>

    हुई धर्मपुत्र की हार, नकुल सहदेव हुए लाचार,<br>
    भीम बली रोवै था सिर मार, जब कती नाश होण की जचगी  ।।2।<br><br>


    कट्ठे हो रहे थे अन्याई, उननै मिल कै दगा कमाई,<br>
    थे चाचा ताऊआं के भाई, पर आपस मैं करड़ी खिंचगी  ।।3।<br><br>

    लखमीचन्द दे जोर अकल पै, छुरा दिया टेक पांडवां के गल पै,<br>
    पापी दुर्योधन के दिल पै स्याही पाप रूप की रचगी  ।।4।<br><br>




</font>
</body>








</html>