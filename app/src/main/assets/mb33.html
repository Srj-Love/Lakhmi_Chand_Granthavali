<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब राणा मीराबाई को देखने की गर्ज से पर्दे को
    हटाता है । पर्दा हटाते ही उसको मीरा के दर्शन हुए । मीरा
    के रूप को देखकर राणा क्या कहता है :-</b><br><br>


    पल्ला ठाकै देखण लाग्या चीज कर्म के फेरे आली,<br>
    डोले के मैं बैठी देखी चन्द्रमा से चेहरे आली  ।।टेक ।<br><br>

    बहुत से जन्म लें नाम धरण नै, नर सच्चे ना तजैगें प्रण नै,<br>
    डांगर की कित श्रद्धा चरण नै, तू दूब लटकरी झेरे आली ।।1।<br><br>

    तू आज मनैं चीज कर्म कर पागी, देख़ कै आनन्दी सी छागी,<br>
    गोरी तेरा रूप देख शरमागी, जो घरां बोहड़िया मेरे आली  ।।2|<br><br>

    क्यों बोलण चालण तै डरती, होले प्रीतम के संग भरती,<br>
    तेरे दोनों होठां पर कै फिरती, लपलप जीभ गवेरे आली ।।3।<br><br>

    मत बोलण चालण तै डरिये, तु मनै देख प्रेम मै भरिये,<br>
    लखमीचन्द की रक्षा करिये, री मन्सा देवी ननेरे आली  ।।4।<br><br>





</font>
</body>








</html>