<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    <b>वार्ता:-  राणी राजा को क्या कहती है ।</b><br><br>

    मीरा का भी कुछ ध्यान सै हो सुण साजन मेरे,<br>
    या होरी सै ब्यावण जोग ।।टेक।<br><br>

    मैं बोलू सू बणकै ढेठी, मनै तै एक जन्मी थी जेटी,<br>
    क्यों तनै रीत जगत की मेटी,<br>
    जिनकै बेटी घरां जवान सै, न्यूं कहैं बड़े बडेरे<br>
    रहै माणस मरे केसा सोग ।।1।<br><br>

    सजन मेरे क्यों डूबै, गुण पढ़कै, बात मै ना कहती बढ चढ कै,<br>
    जगत में कन्यादान से बढ़कै, और नहीं पुण्यदान सै,<br>
    दे बेटी नै फेरे ना तै हसैंगे जगत के लोग ।।2।<br><br>

    पीले भक्ति रस का प्याला, रटले हरी नाम की माला, <br>
    जुणसा धर्म गृहस्थी आला, जो ना समझै के इंसान सै,<br>
    ना तै फेर पशु भतेरे, तू रहा आन्नदी भोग ।।3।<br><br>

    मानसिंह गुरू प्रेम की बाणी, लखमीचन्द तनै कोन्या जाणी, <br>
    न्यूंं बतलावै थे राजा राणी, जिनकै सच्चे गुरू का ज्ञान सै,<br>
    उनके दूर अन्धेंरे कटैं, होवैं पाप नष्ट सब रोग  ।।4।<br><br>


</font>
</body>गार








</html>