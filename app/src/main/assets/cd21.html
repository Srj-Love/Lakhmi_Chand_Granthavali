<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>  वार्ता :- मदन सेन धूणा लगा लेता है । धूमा चन्दकिरण के महल में जाता हे तो बान्दी  क्या  कहती है ।</b><br><br>


    हो बाबाजी धूणां ठाले, धूमा आवै से घर म्हारे में  ।।टेक।<br><br>

    दिखै कार करै घणी ढेठी, तनै तकदीर लिखा ली हेठी,<br>
    राजा नारायण सिंह की बेटी, चन्दकिरण रहै चौबारे में ।।1।<br><br>

    पूरा सै पैज परण का, टाला करदे कुबध करण का,<br>
    बाबा जी तेरे मरण का रूक्का, पड़ज्यागा जग सारे मैं ।।2।<br><br>

    जब तेरी मछली सी फंस लेगी, वा तेरी काया नै कस लेगी,<br>
    बाबा जी तनै डस लेगी, एक रूक री नाग पिटारे मैं  ।।3।<br><br>

    लखमीचन्द सही ध्यान नहीं सै, तेरै बाबा धर्म ईमान नहीं सै,<br>
    रे मूर्ख तनै ज्ञान नहीं सै, समझदार जा समझ इशारे मैं  ।।4।<br><br>



</font>
</body>








</html>