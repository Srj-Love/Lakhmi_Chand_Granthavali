<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>करैंगे तै बोही जा के हाथ बीच काम है,<br>
    मरैगा भी बोहे जा का कल्पित नाम है  ।।टेक।<br><br></b>

    कल्पना से बणा घर और बार डेरा,<br>
    कल्पना करे तै पांचों तत्वों नै लाया घेरा,<br>
    कल्पना तजे तै मेरा मन सुखधाम है  ।।1।<br><br>
    कल्पना से राजा बना नगरी तो खड़ी है पास,<br>
    कल्पना से दूजे आगै चरण का तूं है दास,<br>
    कल्पना के रूप सांस हाड मांस चाम है  ।।2।<br><br>
    कल्पना मैं फंस कै तजै पुण्य नहीं पाप किए,<br>
    कल्पना से मान गुमान दुख-सुख सम जान लिए,<br>

    कल्पना से जिए बिन ना जीव को आराम है ।।3।<br><br>
    कल्पना के माता-पिता कल्पना के सुत दारा,<br>
    कल्पना के लखमीचन्द और कल्पना का भाई चारा,<br>
    प्रभु वेद नै उचारा थारा नाम सुन्दर श्याम है  ।।4।<br><br>




</font>
</body>








</html>