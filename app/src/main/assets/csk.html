<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    गढ नौ महले मारवाड में राजपूत जसवंत हुए, जो शाहजहां बादशाह के दरबार में सेनापति के पद पर कार्य कर रहे थे, उनके लड़के का नाम चापसिंह था, चापसिंह का रिश्ता श्रीनगर से सोमवती के साथ हुआ, जब चापसिंह का विवाह हुआ तो उसी समय राजपूत जसवंतसिंह व उनकी पत्नी दोनों स्वर्ग सिधार गए। चापसिंह अपने पिता की जगह शाहजहां बादशाह के दरबार में कार्य करने लग गऐ। शाहजहां के दरबार में एक और सेनापति था, जिसका नाम शेरखान पठान था, उम्र का अंतर होने से शेरखान पठान चापसिंह से ईर्ष्या रखता था। शादी होने के बाद चापसिंह सोमवती को लेकर अपने घर आ गया, 15 दिन साथ रहे, छुट्टी समाप्ति पर वापस चला गया। 6 माह के बाद छुट्टी लेने के लिए दरबार में हाजिर हो गया, वहीं पर चापसिंह और शेरखान में इस बात पर शर्त लग गई की सोमवती पतिव्रता स्त्री है या नहीं। शेरखान चापसिंह के शहर आता है। एक दुती को चापसिंह की बुआ बनाकर भेज देता है। दुती सोमवती से चापसिंह का पटका व कटार ले आती है तथा स्नान कराने के बहाने यह भी पता लगा लेती है कि सोमवती की बाई जांघ पर तिल है। बस इतनी सी जानकारी तथा पटका कटार की सहायता से सोमवती का सत्य तोड़ना साबित कर देने का प्रयास करता है तो चापंसिह को सुधारने की सजा में फांसी का हुक्मम हो जाता है। आखिर में मिलाई पर सोमवती चापसिंह को सारी बातें समझाती है, कहानी ने मोड लिया और सोमवती नट नचनिया मे मिलकर नाचना-गाना सीख लेती है। उधर फांसी की तारीख आ जाती है और नटनियां इस अवसर को रंगदार बनाने के लिए शेरखान के मार्फत दरबार में नाच गाने की इजाजत मांगती हैं। आज्ञा मिल जाती है, सोमवती के नाचने से बादशाह बहुत खुश हुए और इनाम मांगने को कहते हैं तो बदले में सोमवती कहती है, दरबार में उसका चोर बैठा है जो रात को 500 रू0 छीन लाया । इजाजत मिलने पर सोमवती ने शेरखान की तरफ इशारा किया, शेरखान ने अपना पक्ष स्पष्ट करते हुए कुरान हाथ में उठाकर कसम खाई कि मैंने इस लड़की को या इसके घर को आज तक नहीं देखा है। बस क्या था सोमवती की बात पूरी हुई और बादशाह को कहा फिर शेरखान ने मेरा शत कैसे तोड़ा, उल्टी फांसी शेरखान के गले पड़ गई चापसिंह बरी हो गया।

</font>
</body>








</html>