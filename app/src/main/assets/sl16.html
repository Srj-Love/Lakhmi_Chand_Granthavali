<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- माधोपुर शहर में राजा रायसिंह राज करते थे, उनकी दो पुत्री थी। बड़ी का नाम बीना तथा छोटी का नाम बेला था। बीना व बेला दोनों जवान हो चुकी थी। बीना उस समय पढ़ रही थी व सखियों ने जाकर बीना से कहा कि बहन चलो बाग में झूलने के लिए चलोगी तथा उसकी सारी सखी बीना से क्या कहने लगी।</b><br><br>

कागज मैं सिर मारै बीना, खाणा पीणा छूट ज्यागा,<br>
आपस के म्हा रहैगी लड़ाई, मेल-मुल्हाजा टूट ज्यागा ।।टेक।।<br><br>

तेरै गडती ना एक सूम कै, मोह ना लतै बीच टूम कै,<br>
लिया देख घूम कै सारै हे! बीना, बिन बालम जोबन लुट ज्यागा।।1।।<br><br>

न्यूऐ क्यूं सहम म्य जिन्दगी खोती, एक-2 दिन रोज उमर कम होती,<br>
रहै मोती पड़या किनारे हे! बीना, हंस बटेऊ उठ ज्यागा।।2।।<br><br>

बहोड़िया तू बणकै जागी जिनकी, उनतै जै ना बतलावैगी मन की,<br>
तेरे तन की खाल उतारै हे! बीना, जो तेरी जोड़ी के म्हां जुट ज्यागा।।3।।<br><br>

लखमीचन्द कहैं छन्द धर-धर, शौक मेरी काम करया कर डर-डर<br>
ना तै भर-2 आंसू डारै हे! बीना, जवानी का घूट ज्यागा।।4।।<br><br>



</body>








</html>