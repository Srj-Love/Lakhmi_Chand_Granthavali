<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




</font>
</body>








</html><html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    के तनै पहले ना देखी थी सूं दास चरण आली मैं,<br>
    कही बता दें किस दिन देखी तनैं फिरण आली मैं ।। टेक।<br><br>

    मैं कई जन्म तै दुखी तेरी गेल्यां काट रही थी,<br>
    कोन्यां ध्यान डिगाया तेरे ऊपर दिल डाट रही थी,<br>
    म्हारे तेरे प्रेम की कसकै लाग एक गांठ रही थी,<br>
    जब आपस में प्रेम करां थे मैं किस दिन घाट रही थी,<br>
    तेरी बात रही तेरी साथ रही तेरी टहल करण आली मैं ।।1।<br><br>

    किसे बात का फर्क करया ना सच्चा यार रहा मेरा,<br>
    मैं तनैं देख कै जीऊंगी तूं दिलदार रहा मेरा,<br>
    पाक मुहब्बत रह गई तै तूं ख्वाहिस्तगार रहा मेरा,<br>
    झूठ जाण चाहे साच जाण सदा सच्चा प्यार रहा मेरा,<br>
    तनै जन्म लिया मनैं जन्म लिया तेरी गैल मरण आली मैं ।।2।<br><br>

    मनै तेरे बिन तनै मेरे बिन किस तरियां सरज्यागा,<br>
    तीन जन्म की यारी में भला क्यूकर भूल बिसरज्यागा,<br>
    मैं एक फैसला और करूं तेरा सारा पेटा भरज्यागा,<br>
    जै रांझे में दगा करूं मेरा पटमल भाई मरज्यागा,<br>
    काठ का सत्संग करकै लोह की कील तरण आली मैं ।।3।<br><br>

    के तनै आज नई देखी सूं धुर की देखी भाली,<br>
    तेरी ओड़ तै साफ आत्मा नहीं पेट की काली,<br>
    खिले चमन बाग में फूल बाग में रहै पुराणा माली,<br>
    तेरे बिना इस मेरे गात पै ना पड़ै गैर की छाली,<br>
    लखमीचन्द कहै घरक्या तै ना मूल डरण आली मैं ।।4।<br><br>

</font>
</body>








</html>