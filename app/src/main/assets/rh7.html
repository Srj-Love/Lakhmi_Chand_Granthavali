<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:-  अब राजा को राणी घड़ा उठाने के बारे में क्या तरकीब बताती है।</b><br><br>


हो जल मै गोता मार कै, तले नै झुका लिये नाड़,<br>
घड़ा तेरे सिर उपर आज्या ।। टेक ।।<br><br>

लगा लिए परमेश्वर मैं ध्यान, रहज्यागी बणी बणाई श्यान,<br>
इसा ज्ञान लगाऊं भरतार कै, कटज्या जीते जी का झाड़,<br>
भजन कर हर के गुण गाज्या ।।1।।<br><br>

यो तेरी ब्याही का कहणा सै, आगै अप-अपणा लहणा सै,<br>
बीच रहणां सै संसार कै, मैं धर्म खेत तू बाड़,<br>
भूल कै कदे खेती नै खाज्या ।।2।।<br><br>

तूं भंगी का नीर भरै इब हाल, जिक्र कदे सुण पावै ना राम लाल,<br>
यू ख्याल सै तेरी नार कै, कदे दुनियां जोड़ै राड़,<br>
मेरे सिर तोहमद ना लाज्या ।।3।।<br><br>

मानसिंह भोगै ऐश आनंद, गुरू दे काट विपत के फन्द,<br>
लख्मीचन्द छन्द धरै विचार कै, इस म्य के तेरा बिगाड़,<br>
कर्म कर मुक्ति पद पाज्या ।।4।।<br><br>






</body>








</html>