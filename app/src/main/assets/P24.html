<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">



</body>

<b>वार्ता:- राणी पूर्णमल को धमकाती है और क्या कहती है।</b><br><br>

पूर्णमल तू सूणता जाईये, नूणादे की बात,<br>
बदला ले ल्यूं-चीर रंगाल्यूं, तेरे खून म्य ।। टेक ।।<br><br>

मनै कोए और चीज ना चाहती, तू बणज्या नै मेरा हिमाती,<br>
जब मैं साथी तनै और के चाहिये, हाजिर सै मेरा गात,<br>
तावला सा आज्या, माणस आली जून में ।।1।।<br><br>

क्यूकर दिल में धीरज धरूं, बता इब जतन कौणसा करूं,<br>
मैं मरू तिसाई तपत बुझाईये, कर मनचाही बरसात,<br>
दर्द इश्क जले नै, दई भून मैं ।।2।।<br><br>

मनै पड़ै नाम गैर के जपणे, दिखै प्राण मुफत में खपणे,<br>
मनै अपणे हाथां उढा-पहराइये, टूम-ठेकरी नाथ,<br>
लिपटरी रेशम लच्छी, या ऊन में ।।<br><br>

कहै लखमीचन्द कर्म की हाणी, पड़ै गैरां की टहल बजाणी,<br>
करू ताता पाणी तूं मल-मल न्हाइये, मैं फेरूंगी हाथ,<br>
मिलाकै नै केशर-मटणे, आले चून मै ।।<br><br>







</html>