<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

   <b> वार्ता :- जब दमयन्ती ने राजा नल का नाम और प्रसंशा सुनी तो शरीर में एक दम रोमांच सा हो गया। वह कहने लगी क्या राजा नल मुझे चाहेंगे? हंस ने कहा कि मै उसी का भेजा हूआ, आपके पास आया हूं, अब दमयन्ती उस हंस को छोड देती है और कहने लगी कि जाओ राजा नल को ऐसे कह देना।</b><br><br>

    जाईये रे! हंसो राजा नल के पास,<br>
    नल के मिलन की, मनै पूरी-पूरी आस ।। टेक ।।<br><br>

    कदे नल रहज्या ना बिन बेरै, बात का ख्याल रहै ना तेरै,<br>
    तेरे ही वचन का मेरै, सै पक्का विश्वास,<br>
    तू ही तो कह था, नल सच्चा आदमी खास ।।1।।<br><br>

    तू ही कहै था नल प्रीत पालना सै, मनै तूं उसके पास घालणा सै,<br>
    कह दिऐ मामूली सा चालणा सै, कोस सौ-पचास,<br>
    दमयनती की शादी मैं, हों पूरे रंग-रास ।।2।।<br><br>

    तेरा कहणां मंजूर करूंगी, नल की इज्जत भरपूर करूंगी,<br>
    पति के दुख नै दूर करूगी, बण चरणा की दास,<br>
    तनै मौती भर-भर दूध पिलाऊं, सोने के गिलास ।।3।।<br><br>

    लख्मीचन्द फिकर करूं निस दिन, जाणै मेरा रंज मिटैगा किस दिन,<br>
    जिस दिन, बेदी रचकै अग्नि मै हों सामग्री का बास,<br>
    जैसे पूर्णमाशी की रात नै, हो चन्दा का प्रकाश ।।4।।<br><br>



</font>
</body>








</html>