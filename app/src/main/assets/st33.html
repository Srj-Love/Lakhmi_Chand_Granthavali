<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता:- दुखी होकर चन्द्रगुप्त कुएं में गिरकर आत्माहत्या करने लगा तो भागकर बाबा जी ने हाथ पकड़ लिया। बाबा जी ने उससे आत्महत्या का कारण पूछा तो चन्द्रगुप्त ने अपनी समस्या बाताई। फिर बाबा जी चन्द्रगुप्त को कैसे समझाते है।</b><br><br>

    तज कै तमाम काम, राम नाम रट रे ।। टेक ।।<br><br>

    बच्चा साधुवां की मान, ज्ञान ध्यान धरले,<br>
    होकै नै होशियार, धार पार परले,<br>
    वो दीन का दयाल, हाल ख्याल करले,<br>
    कर नमतेड़ा ना लागै गेड़ा, बेडा तेरा तरले,<br>
    ना जा तोड़ी-मोड़ी, जोड़ी थोड़ी देर डट रे।।1।।<br><br>

    बच्चा चार पहर का कहर, ठहर आज की रात,<br>
    करड़ाई की रौंण कौंण, तूं होण दे प्रभात,<br>
    वृष राशि राहू ताहू, साहूकार की बरात,<br>
    लाड हों घनेरे तेरे, फेरे हों किसी के साथ,<br>
    चिन्ता त्याग जाग, भाग लाग नेड़ै झट रे।।2।।<br><br>

    ना दुख टला चला भला, परिवार तै लड़कै,<br>
    न्यूं के करै डरै मरै, क्यूं कूवे मै पड़कै,<br>
    क्यू दम खींचै अंखिया मिंचै, नीचै आ बड़कै,<br>
    दुख बहुत भरे कित आण घिरे, तेरे सिध्द काम हों तड़कै,<br>
    चमकै धूप सा अनूप, रूप सा सरूप छंट रे।।3।।<br><br>

    गम खाज्या आज्या भाज्या, बच्चा मेरे पास म्हं,<br>
    ना दुख सहै फतैह रहै, जो सतगुरू की आस म्हं,<br>
    पहलम चोट राम नाम घोट, फेर लोट हरी घास म्हं,<br>
    कहै लख्मीचन्द थमज्या जमज्या, रमज्या राम सांस सांस म्हं,<br>
    क्यूं ना आंखिया खोलै डोलै होलै, बोलै प्रभू बीच घट रे।।4।।<br><br>



</font>
</body>








</html>