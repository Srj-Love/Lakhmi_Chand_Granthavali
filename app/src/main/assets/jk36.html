<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब ज्यानी औरत बन गया । आगे थानेदार मिलता है, आपस में क्या
    बात होती है । थानेदार को कहती है ।</b><br><br>

    उसनै भो कोए तकले जिसकै माणस मरज्या सै ।।टेक।<br><br>

    रात नैं राजा नल भी छोड़ गया था,<br>
    दमयन्ती नैं दुख दर्द सहया था,<br>
    चन्देरी में जा अपणा कष्ट कहा था,<br>
    मनै बेटी कर रखले, सभाऊ राजा से तरज्यां सै ।।1।<br><br>

    मैं न्यू सोचूं सूं मन में,  दुखड़ा भारी होग्या तन में,<br>
    जले तू दो दिन में छिकले, तेरे केसे छोड़ डिगरज्यां सैं ।।2।<br><br>

    जी फन्दे कै ना बीच फहै था,  न्यू दिन रात का फिकर रहै था,<br>
    कीचक भी द्रोपद नैं न्यूं बात कहै था,<br>
    तू मेरी कर पकले, घणखरे, न्यूए डंड भरज्यां  सै ।।3।<br><br>

    एक थी भीमसैन की जाई, पारधी नै घणी सताई,<br>
    कह था मेरे पड़दे नै ढकले, दुष्टजन पास सिर धरज्यां सै ।।4।<br><br>


    खोल कै बात कहूंगी सारी, तन पै विपता औटै भारी,<br>
    वा हो सै पतिभर्ता नारी, जो पती के गुण-अवगुण ढकले<br>
    लखमीचन्द छन्द धरज्या सै ।।5।<br><br>



</font>
</body>








</html>