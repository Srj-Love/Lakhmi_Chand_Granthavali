<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब राणी नागदे अपने मन-2 में क्या सोचती है, और
    चन्दकिरण को कोसती हुई क्याह कहती है ।</b><br><br>

    मरवा कै पति बिराणा, तेरा जाईयो सत्यानाश,<br>
    रांड गई पड़ कमरे में सो  ।।टेक।<br><br>
    रंग चौड़े के मैं लुटरया,  यो बेरा सारे कै पटरया,<br>
    मेरा छुटरया पीणा खाणा,  जली भूख लागती ना प्यास,<br>
    बता कित मरज्यांे नाक डबो ।।1।<br><br>

    मैं बहुत घणी दुख पाई,  काया रंज फिकर नैं खाई,<br>
    मैं आई सूं देण उल्हाणा, आड़ै करकै जगांह तलाश,<br>
    तनै मेरा राख्या पति ल्हीको  ।।2।<br><br>

    मैं मद जोबन में भरी,  मेरा के जीवै मैं तै मररी सूं ,<br>
    कररी सूं भगमां बाणा, आड़ै काग करैंगे बास,<br>
    महल नै ठाडा भरदूं रो ।।3।<br><br>

    पड़ग्या चेहरे का रंग फीका,  मैं सारा गई भूल सलीखा,<br>
    सीख्या गुरूवां तै गाणा,  रह कै चरण की दास,<br>
    घणा मेरा लखमीचन्द में मोह  ।।4।<br><br>


</font>
</body>








</html>