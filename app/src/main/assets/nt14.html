<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  फूलसिंह अब क्यात कहता है भूपसिंह को :-</b><br><br>

    <b>मेरी भाभी देवर कह कै कदे सोलै माथै बोली ना  ।।टेक।</b><br><br>

    रै इसनै म्हारे घर की जड़ पाड़ी, बीर सै या असली मूढ़ अनाड़ी,<br>
    जिसे म्हारै सैं पलंग निवारी,आज तक इसे ठिकाणै सोली ना ।।1।<br><br>

    अरै वृथा जिन्दगी खोवैगी, फेर पाछे तै रोवैगी,<br>
    या रोटी कद सी पोवैगी,इसनै चाकी तक भी झो ली ना ।।2।<br><br>


    या बैठी रै धार मौन नै, म्हारी हांडै सै जिन्दगी खौण नै,<br>
   इसका जी कर रया न्यारी होण नै, तनैं इसके मन की टोहली ना ।।3।<br><br>



    लखीमचन्द छन्द गावै, ना बात समझ में आवै,<br>
    भतेरी दुनियां मुंह बावै, पर हाथ लागती डोली ना ।।4।<br><br>




</font>
</body>








</html>