<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता :-  भूपसिंह फूलसिंह को क्या कहता है ।</b><br><br>


    तेरी भाभी लागै सै नेग मैं बहोड़िया बड़े भाई की ।। टेक।<br><br>

    हम दो भाई मां जाए प्यारे, तेरे तै के काम करैं सै न्यारे,<br>
    तनै दो थप्पड़ क्यूं ना मारे, हो सै के जात लुगाई की ।।1।<br><br>

    चाल घरां गुण अवगुण छाटैंगे, सांठा जिन्दगी का सांठगे,<br>
    घरां चाल नाड़ काटैंगे,  वा पल री ढाल जमाई की  ।।2।<br><br>

    जै कोए पहलां अवसर चूक्या हो, बोल तेरी छाती में दुख्या हो,<br>
    जै ब्याह शादी का भूखा हो, करूं तदबीर सगाई की <br><br>

    लखमीचन्द छन्द नै गाले, कुछ भाई की तरफ निंघाले,<br>
    जै तू भूखा हो तै खाले,  या रोटी खांड मलाई की  ।।4।<br><br>





</font>
</body>








</html>