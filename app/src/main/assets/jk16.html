<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- ज्यानी कहने लगा कि मालण मैं बहुत दूर से चलता चलता
    यहां तक आया हूं । मेरे थक कर पैर टूट गए आपके बगीचे
    को हरा भरा देखकर थोड़ी देर के लिए यहां आराम करने
    के लिए बैठ गया तो मैंने कोई बुराई नहीं की, और मैं कोई
    गैर आदमी भी नहीं हूं मेरी यहां पर रिश्तेदारी है । इसलिए
    मैं यहां आया हूं । अब ज्यानी मालण को क्या कह रहा है ।</b><br><br>

    मालण लई भुगत भतेरी बाट री , मेरे गोडे टूट लिये हार कै ।।टेक।<br><br>
    हम नहीं किसे कै आते जाते, कर्म करे फल पाते,<br>
    ना चाहते तोश्क तकिये खाट री, न्यूये बैठग्या जगहां बुहार कै ।।1।<br><br>

    तेरे बाग मैं ठहर कै पछताए, तनै धिंगताणै आण सताए,<br>
    तेरे खाये ना सन्तरे लोकाट री, न्यूये छिक लिया जगह निहार कै ।।2।<br><br>

    क्यों जुल्म करै हत्यारी, जो मेरी होती जननी महतारी,<br>
    ला देती सब बातां के ठाठ री, जड़ में बिठा लेती पुचकार कै ।।3।<br><br>
    इब सच्चे हर का शरणा सै, ध्यान बस उसकाये धरणा सै,<br>
    लखमीचन्द उतरणा सै ओघट घाट री, बात करयाकर सोच विचार कै ।।4।<br><br>


</font>
</body>








</html>