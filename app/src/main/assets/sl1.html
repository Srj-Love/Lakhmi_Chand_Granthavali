<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- बणिया और उसकी पत्नी क्या बात करते हैं।</b><br>

बेईमान होगे रै! गोरी, जिन्हैं साहूकार कहया करते ।।टेक।।<br><br>
तृष्णा ना रोके तै रूकती, फिरै सै लालच के मै झुकती,<br>
वे नर मुक्ति टोहगे रै! गोरी, जिन्हे आरमपार कहया करते।।।1।।<br><br>

छोड़ दी धर्म रुप की रूह, झूठे ठाले नेम-धर्म और सूं,<br>
वे सब मुंह दबकोगे रै! गोरी, जिन्हें साचे यार कहया करते।।2।।<br><br>

अपणी सौचैं नही पराई, जमां रखलें सैं धरी-धराई,<br>
वे नर करी-कराई खोगे रै! गोरी, जिन्हें इज्जतदार कहया करते।।3।।<br><br>

लखमीचन्द हुई अनशर्ती, पाप तै कापण लागी धरती,<br>
वें तरती नावैं डबोगे रै! गोरी, जिन्हें पैसे मार कहया करते।।4।।<br><br>



</body>








</html>