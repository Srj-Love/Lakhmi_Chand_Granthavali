<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :- अब मीरा क्या कहती है :-</b><br><br>

    सत का संग असत्य का त्यागन, नेम का नौ लख हार मेरा,<br>
    एक तुलसी की माला कर मैं, यो सच्चा श्रृंगार मेरा   ।।टेक ।<br><br>


    मैं के किसे गैरां के खटकूं सूं, झटको मत अधम बीच लटकूं सूं,<br>
    यार की खातर मै भटकूं सूं, और मेरी खातर यार मेरा   ।।1।<br><br>

    मै राजी दुख-सुख खे कै, चित भक्ती में भे कै,<br>
    पति नै मन्दिर में दर्शन दे कै, हड़ लिया दोष विकार मेरा  ।।2।<br><br>

    गम गंगा नीर नहाण नै, मुक्ति मक्खन मिलै खाण नै,<br>
    सीधा रस्ता परम परे जाण नै, यू के लागै संसार मेरा  ।।3।<br><br>

    मैं बालम के रटूं  नाम नै, के थारी अकल हडी राम नैं,<br>
    मनै जाण दो परम धाम नैं, जड़ै बसै दिलदार मेरा   ।।4।<br><br>

    लखीमचन्द रस घूंटण आले, यें बन्ध ना सैं टूटण आले<br>
    मतन्या झगड़ो लूटण आले, हौण दयो बेड़ा पार मेरा  ।।5।<br><br>


</font>
</body>








</html>