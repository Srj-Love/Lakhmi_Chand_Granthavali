<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">
<p><b>वार्ता:— सत्यावान कहता है कि सावित्री वन का रास्ता बहुत कठिन है, तेरा कोमल शरीर है, उस कष्ट को नहीं सह पायेगा। अगर फिर भी तू हठ करती है तो मेरे माता-पिता से आज्ञा लेले और सत्यवान क्या कहता है ।</b><br><br>

    विकट बाट बणखण्ड का चलणा, तू क्यूकर दुख नै खेले,<br>
    इस बात मेरी म्य, ध्यान कती देले ।। टेक ।।<br><br>

    कार-व्यवहार चल्या करैं आच्छे, जिन कुणब्यां के मन मिलज्यां,<br>
    मेरे मात-पिता की आज्ञा लेले, मेरै घी कैसे दीपक बलज्यां,<br>
    मनैं डर लागै कदे गल मैं घलज्या, उनकी आज्ञा लेले ।।1।।<br><br>

    असल बाप के बेटे समझया करैं सै, जोड़े और लायां नैं,<br>
    फेर भी ठा छाती कै लाले, घर तै भी तांहया नै,<br>
    मेरे मात-पिता के पांया नै, गोरी पक्षी बणकै सेले ।।2।।<br><br>

    जो मन से बुरा करै औरां का, उन्हैं के जन्म लिया,<br>
    बुरा करो चाहे भला करो, नर भोगैगा कर्म किया,<br>
    जिननै सत भगती मैं ध्यान दिया, वैं रहे साधू-सन्त अकेले ।।3।।<br><br>

    चाहवै जो कुछ करयां करैं, जिनका करण का इरादा हो,<br>
    मेरे मात-पिता की आज्ञा लिये बिन, कुछ ना फायदा हो,<br>
    लख्मीचंद बीर-मर्द का कायदा हो सै, जैसे गुरू और चेले ।।4।।<br><br>

</p>


</body>








</html>