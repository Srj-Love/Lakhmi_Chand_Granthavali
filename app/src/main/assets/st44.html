<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> कोए ले सकता हो मोल, बिकाऊ चीज अंनूठी सै ।। टेक ।।</b><br><br>

    कोए सुणने आळा जीता हो, चाहे भरया चाहे रीता हो,<br>
    जै कितै सीता हो अनमोल, या रामचन्द्र की अंगूठी।।1।।<br><br>

    धर्म के जोड़े म्य सजरया था, मन मै राम-राम भजरया था,<br>
    बजरया था सिंगलद्वीप मै ढोल, या साहूकारी झूठी सै।।2।।<br><br>

    हम सही सौदागरी करै सै, घणखरे लेते मोल डरै सै,<br>
    भौत से करते फिरै सै मखोल, धोरै ना कोड़ी फूटी सै।।3।।<br><br>

    कहै लख्मीचन्द रंगत न्यारी नै, मन मोह लिया बोली प्यारी नै,<br>
    मचा दी पनिहारी नै रोल, सुणकै सिठाणी उठी सै।।4।।<br><br>




</font>
</body>








</html>