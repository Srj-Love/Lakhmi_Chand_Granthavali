<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- जब नगर की औरतें डोले के पास आई तो राणा उन
    औरतों से क्या कहने लगा :-</b><br><br>


    रै बस टाल करो बतलावण की,<br>
    इसनै चुपकी नै ले चाओ महल मैं  ।।टेक।<br><br>

    इसका ध्यान कहीं-कहीं सै, म्हारी इसकी जोट सही है,<br>
    इब घड़ी नहीं सै शरमावण की, हरदम बान्दी रहैंगी टहल मै ।।11<br><br>

    मांगै सो चीज खुवा दो, गर्म पाणी तै खूब नुहा दो,<br>
    सुवा दो जगह लोट लगावण की, बिस्तर रूई कैसे पहल मै ।।2।<br><br>

    या मुसकिल घड़ी आण कै सधी, तुम भूल जाओ ना कदी,<br>
    विधि समझा दयो टूम बजावण की, जैसे नारे जुड़ चले दो बहल मैं ।।3।<br><br>

    चीज सब ठाकै महल में धरो, इसनै देख प्रेम मैं भरो,<br>
    बात करो ब्याह करवाण की, इस मीरा गोरी की गैल में ।।4।<br><br>

    लखमीचन्द नहीं किसे तै घाट, करै ना कदे किसे की काट,<br>
    बाट देखियो म्हारी आवण की, जब हम दोनों चले जां सैल मैं  ।।5।<br><br>


</font>
</body>








</html>