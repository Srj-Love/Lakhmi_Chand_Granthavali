<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b>वार्ता :- अब रांझा फकीर बनकर अठखेड़े की तरफ चल दिया, रास्तेग मं
    कुएं पर कुछ औरतें पानी भरने के लिए आई हुई थी, औरतें क्याग कहती है ।</b><br><br>

    दुनियां के मैं हो सै मोल मीठी बाणी का,<br>
    तावली सी चाली होरया टेम पाणी का  ।।टेक।<br><br>

    बेमतलब ना फिरणा चाहिए ना खुले मुखेरे चरणा चाहिए,<br>
    सत्संग करणा चाहिए सै किसे बड़ी स्याणी का  ।।1।<br><br>

    चलो जल्दी पाणी भरणा सै, मोह की झाल बीच बिरणा सै,<br>
    टेम-टेम पै सिंगरणा सै, धी और ध्याणी का  ।।2।<br><br>

    बखत पै फूल कमल खिलज्या,  प्रेम में सबका दिल हिलया सै,<br>
    किसनै के मिलज्या सै बहाण तकदीर बिराणी का ।।3।<br><br>

    लखमीचन्द कह सजी हूर सी,  ईश्क नशे मैं ठीक चूर सी,<br>
    जोबन में भरपूर सी डर कोड़ी काणी का   ।।4।<br><br>

</font>
</body>








</html>