<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता :- राणी नागदे की बीन को सुनकर सारा शहर मोहित हो जाता है।
    राजा नारायण सिंह ने भी बीन सुनी तो वह सपेले से क्या कहने लगे ।</b><br><br>

    इसी बजाई बीन सपेले तनै मन मोह लिया मेरा,<br>
    लेणां हो जो ईनाम मांगले जी चाहवै सो तेरा ।। टेक।<br><br>

    छन्द लावणी भजन चौपाई, तनै प्रेम मै भर खूब सुणाई,<br>
    बीन में गजल कवाली गाई, तनै सै गावण का बेरा ।।1।<br><br>

    कित आया कित की त्यारी, मीठी बोल लागती प्यारी,<br>
    राजी होगी महफिल सारी, सबका खिलरा चेहरा ।।2।<br><br>

    मैं तेरे दर्शन पाया करूंगा, अपणा मन बहलाया करूंगा,<br>
    मैं तनैं रोज बुलाया करूंगा, कितसिक सै थारा डेरा ।।3।<br><br>

    लखमीचन्द कर माफ खता दे, अपणा सारा खोल मता दे,<br>
    आगे का मनै दिन बतादे, किस दिन लागै फेरा ।।4।<br><br>


</font>
</body>








</html>