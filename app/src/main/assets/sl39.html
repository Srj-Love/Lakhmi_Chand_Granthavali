<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


और क्याहें का नहीं गरूर, रहूं तेरे चरणां की दासी,<br>
चाल दुक रस्ता दीखें जा ।।टेक।।<br><br>

सजन तू कौण बात तै डरया, मनै इब लिया सै सहारा तेरा,<br>
इसमैं भी के मेरा कसूर, दिये तू मनै हंसकै शाबासी,<br>
यो घर बसता दीखें जा।।1।।<br><br>

घाटा रहै ना अन्न-धन का, फांसा कटै विपत बन्धन का,<br>
बिड़ा म्य खड़ी चन्दन का भरपूर, लगा दिये चौगरदे फांसी,<br>
पौणियां खश्ता दीखें जा।।2।।<br><br>

रुप की घी केसी जोत बली, रहूंगी दिन-रात हाजरी मैं खली,<br>
तनै बिन पैसां की मिली मजूर, नौकरी देणी ना खासी,<br>
टहलवा सस्ता दीखें जा।।3।।<br><br>

लखमीचन्द रट माला हर की, मिली तनै अर्द्ध शरीरी घर की,<br>
बहू मिली इन्द्राणी केसी हूर, डरै मतन्या सत्यानाशी,<br>
दुक(तूं) मनै हंसता दीखें जा।।4।।<br><br>



</body>








</html>