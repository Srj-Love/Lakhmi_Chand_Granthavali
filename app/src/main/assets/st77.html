<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    जहाज के म्हां बैठ सेठाणी, दिल्ली मै आई,<br>
    जमना जी के कंठारे पै, आकै धुणी लाई ।। टेक ।।<br><br>

    सेवा करले मर्द जती की, जब मुक्ति हो बीर सती की,<br>
    दिल्ली के म्हां मेरे पति की, जन्म की भौंम बताई।।1।।<br><br>

    तेरा नां लेकै पार तरूंगी, सच्चे मन तै तेरा ध्यान धरूंगी,<br>
    जमना जी तेरे व्रत करूंगी, जै मिलै नणंद का भाई।।2।।<br><br>

    जिसपै दया कृष्ण करते, उसके मन को प्रसन्न करते,<br>
    नये साधू का दर्शन करते, आकै लोग लूगाई।।3।।<br><br>

    कई-कई तील धरी नऐ सन की, कोये नही बूझण आळा मन की,<br>
    साजन बिन इस काया धन की, उठै ना एक पाई।।4।।<br><br>

    गुरु मानसिंह भोगै ऐश-आनन्द नै, काटो म्हारे तीन ताप के फन्द नै,<br>
    अपने सेवक लख्मीचन्द नै, वर दे दूर्गे माई।।5।।<br><br>





</font>
</body>








</html>