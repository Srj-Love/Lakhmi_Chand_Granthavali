<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता- पण्डित जी ने कहा आज आधी रात तुम्हारा पति आएगा
    सोना मत घर में दीवा जलाए रखना। यह सब कहकर ज्यानी वहां से चला जाता है
    रात को सुनारी के जमाई का रूप बनाकर धम्मल सुनार के घर की
    तरफ चल पड़ा और क्या कहने लगा ।</b><br><br>

    नक्शा नया तार कै चाल्या, कान्धै दुशाला डार कै चाल्या,<br>
    ज्यानी चोर धार कै चाल्या, भेष जमाई का ।।टेक।<br><br>

    मैं सेवक सू बालकपण का, धोरै घाटा कोन्या धन का,<br>
    मन का फूल कमल खिलरया सै, काबू आज मेरा चलरया सै,<br>
    ज्यानी सूं मनैं वर मिलरया सै, देबी माई का  ।।1।<br><br>

    आपै सहम ठा लिया मुख, राख्या ना ज्ञान ध्यान मैं रूख,<br>
    धम्मल नै दुख ज्यादा कर लिया,  इनाम लेण का इरादा कर लिया,<br>
    सवा रुपए का फायदा कर लिया, टोटा ढाई का ।।2।<br><br>

    पहर कै कमीज बदल लिया त्यौर, नया साफा गज-गज पै मोहर,<br>
    चालै नहीं जोर हर आगै, तावला करै कदम धरै आगै,<br>
    पहुंच्या धम्मल के घर आगै, था भेदी राही का ।।3।<br><br>

    धोती कुर्ता कोट था काला, छैल बटेऊ बण्या निराला,<br>
    चाला करदूं रचकै माया, लखमीचन्द का भाग सवाया,<br>
    देखूं डण्ड क्यूं बीड़ा ठाया, मेरी बुराई का ।।4।<br><br>




</font>
</body>








</html>