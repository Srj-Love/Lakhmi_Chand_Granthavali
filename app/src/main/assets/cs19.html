<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब चापसिंह सोमवती को क्या समझाता है।</b><br><br>


    छूट्टी के दिन पूरे होगे, दरबारां मै जाणा होगा,<br>
    परमेश्वर का भजन करया कर, छ: महीने मै आणा होगा ।। टेक ।।<br><br>

    घणखरे जन्म ले सै नाम धरण नै, कित तैं आवैं बिना करें पेट भरण नै,<br>
    जिब हाथ-पैर दिए काम करण नै, रोज कमाकै खाणा होगा ।।1।।<br><br>

    जै जाणा चाहवै स्वर्ग धाम नै, तजकै रहिऐ बूरे काम नै,<br>
    रटया कर अपणे पति के नाम नै, साजन का गुण गाणा होगा ।।2।।<br><br>

    मेरी फिकर नै ज्यान बोचली, काया मीन की तरह नोचली,<br>
    जै तनै मन मै बूरी सोचली, तै दोनों कुलां कै लाणा होगा ।।3।।<br><br>

    दोनो मिलकै प्रीत पालैंगे, परण तै हरगिज ना हालैंगे,<br>
    लख्मीचन्द चुगकै चालैंगे, जितणा पाणी-दाणा होगा ।।4।।<br><br>

</font>
</body>








</html>