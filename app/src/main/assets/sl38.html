<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता :- बीना ने कहा मैं कंगलेपन में ही आप के साथ गुजारा कर लूंगी, लकड़हारा कहने लगा मेरे साथ तो केवल दुख ही दुख हैं। लकड़हारा क्या कहता है।</b><br><br>

जै किसे राजकंवर कै होती तै, न्यूऐ पांया-पाया फिरती के ।।टेक।।<br><br>
उतरज्या> तेरे चन्द्रमा से चेहरे, तनै दीखैंगे घोर अन्धेरे,<br>
बण मैं बोलै शेर भगेरे, तेरे प्राण लिकड़ज्यां डरती के।।1।।<br><br>

हम बस होगे कर्म रेख कै, बेमाता के लिखे लेख कै,<br>
बीना गोरी तेरा रूप देख कै, होज्यां खम्भ हालण नै धरती के।।2।।<br><br>

कदे तेरे बाल सजे थे मोती तैं, कुण ठावै था तनै सोती तै,<br>
जै मां बुआ-बहाण होती तै, वैं तेरा नही आरता करती के।।3।।<br><br>

लखमीचन्द ना भूलै राही, इब तू कंगले के संग ब्याही,<br>
चाहे कोए लाख करो चतुराई, पर मिटते ना लेख कुदरती के।।4।।<br><br>



</body>








</html>