<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- बीना ने अपने पति से उसके कारोबार के बारे में सारी जानकारी प्राप्त कर ली। अपने पति को बहुत गरीब जानकर उसने अपना छन कंगन निकाला जो घर से लाई थी। लकड़हारे को दे दिया। लकड़हारे ने कहा कि मैं इसका क्या करूँगा। तब बीना मधुर वचन से अपने पति को क्या समझाती है।</b><br><br>

बीना बोली शीश झुकाकै, साजन के मन-तन की पा कै,<br>
चाहे जड़ै बेच लिए जा कै, यो छन-कंगण मेरी ज्यान सै ।।टेक।।<br><br>
मनै सै करे परण की लाग, सेवा कर कै  धोल्यूं दाग,<br>
कित का भाग गया कित आ मिल, म्हारी-तेरी जोट मिली कामल,<br>
हो बीर-मर्द का दुख-सुख शामिल, बाकी मतलबी जहान सै।।1।।<br><br>

पिया मेरा तेरे मै रुख सै, बांट लियों जो साझे का दुख सै,<br>
जो अपणे मुख से बुरी भांखले, अमृत तज विषधार चाखले,<br>
पति तै लुहकमा चीज राखले, उस औरत की के श्यान सै।।2।।<br><br>
क्यूं मेरी छाती मै घा खोलै, साजन क्यों ना ऊंच-नीच नै तोलै,<br>
तूं मन्दा बोलै क्यूं डरता-डरता, मनै तेरी बूझे बिन ना सरता,<br>
बालम नै सोचैगी पतिभर्ता, कमती ना भगवान सै।।3।।<br><br>
कहै लखमीचन्द प्रेम मैं भरकै, मैं तेरी साझण सूं हिर-फिरकै,<br>
इस छन कंगण नै के धरकै चाटूं, पतिभर्ता बण दुख नै बांटू,<br>
ज्यान मांगले जब भी ना नाटूं, इसका तै के अनुमान सै।।4।।<br><br>



</body>








</html>