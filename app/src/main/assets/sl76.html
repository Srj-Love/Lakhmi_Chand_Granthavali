<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब उधर लकड़हारा भौरे के अन्दर पड़ा हुआ होता है तो उसके साथ क्या बीतती है।</b><br><br>

हे! रै भौरे मै पड़कै, छोरा टस-टस रोवै,<br>
रायसिंह की नै याद करै ।।टेक।।<br><br>

राम मेरा पाप और पुन्य तोल दे, सच्चे दिल तै आण बोल दे,<br>
खोल दे बंदिश भीतर बड़कै, राम मेरा रुप लहकोवै,<br>
जाणूं झटपट आज्यां पास तेरै।।1।।<br><br>

बण मैं दीखै घोर अन्धेर, कदे करले ना शरीर का ढेर,<br>
कदे कोये शेर लिकड़ज्या जड़कै, हूर जिन्दगी नै खोवै,<br>
कदे गंगा जी मै ना डूब मरै।।2।।<br><br>
हम डरैं रामजी के डर तै, कद दुख होंगे दूर जिगर तै,<br>
देख्या ना कदे घर तै बाहर लिकड़ कै, आज पड़ी जमी पै सोवै,<br>
कित गठड़ी का माल धरै।।3।।<br><br>
गुरु मानसिंह करैं आनन्द, काटै फांसी यम के फन्द,<br>
लखमीचन्द कहैं छन्द नै घडकै, आज कित रंग दबकोवै,<br>
हम तुम सौ सौ कोस परै।।4।।<br><br>



</body>








</html>