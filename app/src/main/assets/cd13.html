<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    बाबा जी मेरे कान पाड़ले बहुत घणा दुख पायां में,<br>
    मेरी तृष्णा पूरी करदे आशा करकै आया मैं ।।टेक।<br><br>
    मेरै होरी कर्म की हाणी , मुख से नहीं निकलती बाणी,<br>
    करकै नैं तेरी सेवा पाणी, पड़या रहूं तेरे पांया में  ।।1।<br><br>
    बहुत घणां मनैं दुख ओटया सै, भाग मेरा सब तरिया लोटया सै,<br>
    इब सब क्याहें का टोटा सै, कदे खेलू था धन माया में ।।2।<br><br>
    दुख विपता में मरण लागरया,  कष्ट गात में भरण लागरया,<br>
    दो दिन तै न्यूंए फिरण लागरया, भूखा और तिसाया में ।।3।<br><br>
    लखमीचन्द बेढंग हो रहया सूं, सब तरियां तै नंग हो रहया सूं ,<br>
    गरमी के में तंग हो रया सूं , मनैं बिठा ले छाया में ।।4।<br><br>


</font>
</body>








</html>