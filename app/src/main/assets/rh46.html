<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">




<b>वार्ता:- अब राजा चीर को वापिस लेकर शमशान घाट पर पहूंच जाता है और राणी को क्या कहता है।</b><br><br>


सवा रूपया नगद लिया करै, डयोढा और सवाया कर लिया,<br>
चीर नै लेकै गात नै ढकले, कर मरघट का आया कर लिया ।। टेक ।।<br><br>

राम जी लग्या मरत्या नै मारण, ये कैसा दुख पड़या सै दारूण,<br>
मनै सह लई चोट धर्म के कारण, बेचकै गात पराया कर लिया ।।1।।<br><br>

यो लगणां था दाग खोड़कै, उड़े तै मै उल्टा आया बोहड़कै,<br>
कालिया बोल्या हाथ जोड़कै, मनै खाता खत्म खताया कर लिया ।।2।।<br><br>

कर्मा की नही टलै सै, लागी चोट मेरै नही झिलै सै,<br>
राणी इसा बेटा कड़ै मिलै सै, बिकण नै गैल उम्हाया कर लिया ।।3।।<br><br>

कहै लख्मीचन्द धोरै आया नंगी कै, यो दुख लागै सतसंगी कै,<br>
तूं ब्राह्मण कै मै भंगी कै, कुटम्ब था एक दुसाया कर लिया ।।4।।<br><br>




</body>








</html>