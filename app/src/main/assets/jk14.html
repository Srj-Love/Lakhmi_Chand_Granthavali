<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता : अब ज्यानी कहता है ।</b><br><br>

    क्यों सिर पै चढ़गी डाण, परे नै मरले नै, कित तै आगी  ।।टेक।<br><br>


    क्यूं सिर पै खड़ी खड़ी टाडै सै, गर्दन बिन तेगे बाड़ै सै,<br>
    किसी काडै सै आंख कसाण, के मनैं खागी  ।।1।<br><br>

    आदमी में देखण जोगा खरया, डाण तनै शीशा दुनामा धरया,<br>
    ले यो बाग तेरा अन्याण, सिर पै धरले नै, क्यों मारण लागी ।।2।<br><br>

    मन में घूंट सबर की भरियो, डाण तेरे भाई भतीजे मरियो,<br>
    तनै करियो रोग बिरान, बदी तै डरले नै, ना निरबंस जागी ।।3।<br><br>

    बाग में सोग्या नींद आनन्द की, फांसी घली विपत के फंद की,<br>
    लखमीचंद की उमर नादान, देख आगला घर ले नै नर मंदभागी ।।4।<br><br>


</font>
</body>








</html>