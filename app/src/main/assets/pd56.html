<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- रणबीर ने पद्मावत की बात सुनी कि पद्मावत मर्दोंकी
    बुराई कर रहीं हैं आमने सामने कोई भी बात नहीं करता है ।
    अब रणबीर उसकी बात को काटकर क्या कहने लगी :-</b><br><br>


    सहम मरण नै होरी गोरी अपणी आप बड़ाई करकै,<br>
    बूझ बेहूदी काल तला पै भाजी नहीं के हंघाई करकै ।।टेक।<br><br>

    नल मौके पै ठीक सम्भलग्या, जब कलयुग का बखत निकलग्याम,<br>
    रचया स्वयंभर फिर नल मिलग्या, करड़ाई नरमाई करकै,<br>
    फेर स्वर्ण का शरीर बणा दिया, विषयर नै चतुराई करकै ।।1।<br><br>
    कैरो कररे थे आपा धापी, धर्म सुत चाहवैं थे इन्साफी,<br>
    महाभारत में कैरो पापी, मारे नहीं के लड़ाई करकै,<br>
    भरी सभा में न्यूं ना बोले सोचगे बख्त समाई करकै ।।2।<br><br>

    लगी बन्ध थोथे थूकां के तारण, ताने राह चलतां कै मारण,<br>
    श्री रामचन्द्र नै मर्यादा कारण, त्याग दी सिया बुराई करकै,<br>
    ना तै आज जगत में कौण रटै था, मात जनक की जाई करकै ।।3।<br><br>

    माया बैरण मोह ले हंस कै, नागिनी ज्यूंस बिल में बड़ज्या डसकै,<br>
    इन बीरा के फन्दे मैं फैंसकै, मर लिए लोग कमाई करकै,<br>
    लखमीचन्द के नफा मिला, इन बीरां की गैल भलाई करकै ।।4।<br><br>
    दो दिन के दर्शन मेले, एक दिन उड़ज्या। हंस अकेले,<br>
    लखमीचन्द के जितने चेले, सोज्यांक काख निवाई करकै,<br>
    एक मरज मेरा इसा लागरा, मर लिया जगत दवाई करकै ।।5।<br><br>


</font>
</body>








</html>