<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- चन्द्रगुप्त सारे बजार घूम लेता है पर लाल और जुड़ा कही पर भी नही मिले। अब चन्द्रगुप्त सोचता अगर खाली हाथ घर गया तो दोनो भाभी ताने देगी। ऐसे तानो से तो मरना ही अच्छा है और क्या सोचता है।</b><br><br>

    सोचै था मन म्हं, बाकी ना थी तन म्हं,<br>
    दो चार दिन म्हं, सिंगल द्वीप में जा लिया ।। टेक ।।<br><br>

    सेठ ताराचन्द का लाल, करै भावज के बोळां का ख्याल,<br>
    माळ तैं खुब छिके, जिसे कर्म लिखे, रूई के जहाज बिके,<br>
    दूणां नफा कमा लिया।।1।।<br><br>

    लेकै लाल और जुडे़ का नाम, घरक्यां नै याद करै सुबह-श्याम,<br>
    करो मेरे राम भळी, ओटो अळी-झळी, ना वा चीज मिली,<br>
    इस रंज फिकर नै खां लिया।।2।।<br><br>

    आज मेरे भागां कै ताळा ठूकग्या, मै इस रंज फिकर मै फुकग्या,<br>
    रूकग्या पिंजरे मै सुवा, भागां का मुवा, एक दिखै था कुआं,<br>
    जब चारों तरफ लखा लिया।।3।।<br><br>

    गुरू मानसिंह करो आनन्द, कटज्यां जन्म मरण के फन्द,<br>
    कहै लख्मीचन्द छन्द घड़कै, मेरी छाती धड़कै ,मरूं कुएं मै पड़कै,<br>
    बस आड़ै दिल समझा लिया।।4।।<br><br>



</font>
</body>








</html>