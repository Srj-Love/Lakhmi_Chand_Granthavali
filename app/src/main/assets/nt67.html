<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- फूलसिंह नौंटकी को कहता है :-</b><br><br>

    प्रदेशी नै मरवा कै तेरै कै हिथ्याजागा गोरी रै ।।टेक।<br><br>

    मेरी सुनिए बात ध्यान की, तू सुथरी सै घणी श्यान की,<br>
    अरै एक बै हवा ले लेण दिए आसमान की,<br>
    मै पतंग बणूंगा तू डोरी रै ।।1।<br><br>
    मेरे धोरै ना पैसा धेली, क्यों खपवावै ज्यान अकेली,<br>
    एक भेली पै जी ललचावै, थारे सखर की जीभ चठोरी रै ।।2।<br><br>

    दुख का काला नाग लड़ा सै, कह सै तू बे नै ठाली बैठ घड़या सै ,<br>
    मेरै मरज्याणी सोग पड़ा सै , डाण तेरी मटकै पोरी पोरी रै ।।3।<br><br>

    लखमीचन्द न्यूं के ठहरी सै, तू मेरी कद की बैरी सै,<br>
    तू कहरी सै बहू बणन की,  डाण मेरे जी नै मुश्किल हो री सै ।।4।<br><br>


</font>
</body>








</html>