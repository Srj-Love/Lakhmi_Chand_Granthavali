<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>जिननै करी दगा की कार, दगा उनके गल आण पड़ी  ।।टेक।<br><br></b>
    दगा करग्या भष्मासुर भूप, बणग्या बेअकला बेकूफ,<br>
    विष्णु नै रूप जनाना धार, दुष्ट की दिनी काट लड़ी  ।।1।<br><br>
    जिननै ना करी दगा तै संख्या, सिर पै बजा काल का डंका,<br>
    लंका दई रेत मैं डार, दगा तै रावण नै सिया हड़ी  ।।2।<br><br>
    सुकनी रहा था आड़ै एक आण, धो का तीर दिया था ताण,<br>
    जाण करदी पांडो की हार, जड़ै देखै थी सभा खड़ी  ।।3।<br><br>
    दगा तू मत करिये मति मन्द, दगा तै घलैगा बिपत का फन्द,<br>
    लखमीचन्द सुमर करतार, या बीती जा सै घड़ी-घड़ी   ।।4।<br><br>


</font>
</body>








</html>