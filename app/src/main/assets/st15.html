<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब ताराचन्द मंशा सेठ के पास हापूड़ मे पहूंच जाते है, मंशा सेठ की ताराचन्द पर पड़ती है। एक बात के द्वारा मंशा सेठ क्या करता है।</b><br><br>

    सेठ आवता नजर पड़या रै, मंशा नै दिया छोड़ थड़ा रै,<br>
    हाथ जोड़कै होया खड़या रै, झट आदरमान करया ।। टेक ।।<br><br>

    मेरी अकल तेरे तै रद्दी, होग्या खड़या छोड़कै गद्दी,<br>
    तुम रिद्धी-सिध्दी के दाता , दिल मेरा मिलने को चाहता,<br>
    कृष्ण-सुदामा के-सा नाता, मैं दिन-दिन दास तेरा ।।1।।<br><br>

    अपणे भेद बतादू मन के, देख सब अंग फूलगे तन के,<br>
    जैसे अर्जून के गुरू कृष्ण होगे, दया करी हम प्रसन्न होगे,<br>
    कर्मां करकै दर्शन होगे, सै पूर्बला भाग मेरा ।।2।।<br><br>

    समझ कै अपणा नाती-गोती, दिन-दिन रहो सवाई ज्योति,<br>
    तूं मोती पिरोवण जोगा लड़ मै, सीलक होगी देखकै धड़ मै,<br>
    मूढा घाल बैठग्या जड़ मै, चरणां शीश धरया ।।3।।<br><br>

    ईश्वर की भग्ति मै आनन्द, गुरू मानसिंह दियो काट विपत के फन्द,<br>
    लख्मीचन्द छन्द नये धरलूं, मै तनै देख प्रेंम मै भरलू,<br>
    तेरी छाया में गुजारा करलूं, मै पक्षी तूं रूख हरया ।।4।।<br><br>



</font>
</body>








</html>