<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- ज्यानी ने एक सुन्दर नारी का भेष बना लिया । दरोगा
    उधर से गुजरा जहां दरोगा तैनात था ।</b><br><br><br>

    छलिया बणया छबीली सी नार, चाला कटण लगा ।।टेक।<br><br>
    टूम ठेकरी गहणा वस्त्र सब आभूषण धारे,<br>
    मुट्ठी भर-भर फेंक रहया आश्कों की तरफ इशारे,<br>
    अरै जैसे ब्याह चाले का खांड कसार, घर-घर बटण लगा ।।1।<br><br>


    कड़े-छड़े रमझोल पहर लिए और बाजणी पाती,<br>
    रिम-झिम करता चाल्या ज्यों चलै घूमकै हाथी,<br>
    एक मद जोबन की छुटै थी उलाहर,<br>
    बरस कै ज्यों बादल पटण लगा ।।2।<br><br>

    हंसली कंठी गल के अन्दर पहरी मोहन माला,<br>
    आश्क बन्दा रहै ना जीवता कटया रूप का चाला,<br>
    करकै चाला 16 सिंगार जोबन का रंग छटण लगा ।।3।<br><br>

    लखमीचन्द जिनै भजन करया उनका दुखड़ा सब टलग्या,<br>
    पूजा करण को चाल पड़ी घी का दीवा बलग्या,<br>
    अरै आगै मिलग्या थानेदार, ज्यानी उल्टा हटण लगा ।।4।<br><br>

</font>
</body>








</html>