<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    मदनसैन, बाबा के आगै बैठग्या अपने कान करकै,<br>
    बाबा जी नै करया भेष में सतगुर जी का ध्यान करकै ।।टेक।<br><br>
    मुश्किल होती ना बात मर्द नै, हांगा करकै खेग्या दरद नैं,<br>
    एक मिनट में पैनी करद नै, गेर दिया लहू लुहान करकै  ।।1।<br><br>
    ठीक-ठाक बरताव करया गया, काचे कानां में घाव करया गया,<br>
    तेरे लिए न्यूं भाव करया गया, खुद अपना स्थान करकै ।।2।<br><br>
    मतलब तेरा छांट गया था, न्यूं अपना दिल डाट गया था,<br>
    पहलम तै न्यूं नाट गया था, सुन्दर उमर नादान करकै  ।।3।<br><br>

    लखमीचन्द सही छन्द गाइए, जा बच्चा कितै खाईए कमाईए,<br>
    मत बाणें कै बटटा लाइए, रहिए ठीक ईमान करकै ।।4।<br><br>


</font>
</body>








</html>