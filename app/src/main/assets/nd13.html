<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

  <b> वार्ता:- राजा नल को अपने महल में देखकर दमयन्ती  चकित सी रह गई। सोचने लगी की इतने पहरे के बावजूद भी यह कामदेव जैसा सुन्दनर पुरूष महल में कैसे आया। दमयन्तीस ने नल को अपने पास बैठा लिया और क्याभ कहने लगी।</b><br><br>
  सहम गई दमयन्ती , जाणूं कोऐ सुत्याे जाग,<br>

  राजा तै बतलावण लागी, सब झगडां नै त्याग ।। टेक ।।<br><br>

  वारूं ज्यालन रूप गहरे पै, मन मेरा ज्यूं चलै नाग लहरे पै,<br>
  मेरे रक्षक खडे महल पहरे पै, आया कड़े कै भाग ।।1।।<br><br>

  ये मेरी दासी अनमोली, देख तेरी सूरत भोली-भोली,<br>
  तेरे रूप तलै दबकै ना बोली, गर्इ कसूती लाग ।।2।।<br><br>

  हम होरी सैं दुखी ब्होकत-सी, रूप तेरा गेरै करकै मौत सी,<br>
  तेरे रूप की चसै जोत सी, हम रंग रूत के बाग ।।3।।<br><br>

  कौण सै के मतलब सै तेरा, लग्याग मेरे रंग महल मैं फेरा,<br>
  तेरी सूरत नै मन मोह लिया मेरा, जलै काम की आग ।।4।।<br><br>
  कहै लखमीचन्द  बात राखणी, चाहिए मिलकै साथ राखणी,<br>
  हे! मालिक तेरे हाथ राखणी, मेरे पिता की पाग ।।5।।<br><br>




</font>
</body>








</html>