<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता – अब फूलसिंह अपनी भाभी को क्या कहता है :-</b><br><br>

    पाणी नै तू नाटी री भाभी, देखैं हमनै पाणी थावैगा अक ना ।।टेक ।<br><br>
    कदे खोलै कदे नेत्र मिचै क्यों ना पेड़ धर्म का सींचै,<br>
    मनैं पीछै मालूम पाटी री भाभी,<br>
    फूलसिंह नौंटकी नै ब्याहवैगा अक ना ।।1।<br><br>
    मैं बहुत घणा दुख पा लिया, इब मनैं सिर पै बोझा ठा लिया,<br>
    जी जा लिया सौ-सौ घाटी री भाभी,<br>
    के बेरा फिरकै उल्टा  आवैगा अक ना ।।2।<br><br>
    इब तेरे बोलां नै करदी ढेरी, तू मेरा काल हाथ में ले री,<br>
    धड़ से गर्दन मेरी काटी री भाभी,<br>
    देखैं रंग शादी का छावैगा अक ना ।।3।<br><br>
    मानसिंह गुरु पेड़ आनन्द का, फांसा कटै विपत के फन्द का,<br>
    लखमीचन्द का बसणा जाटी री भाभी,<br>
    के बेरा छन्द नै मिलकै गावैगा अक ना ।।4।<br><br>




</font>
</body>








</html>