<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  फूलसिंह क्या कहता है ।</b><br><br>
    मेरे भाई, मेरे सिर पै चढ़गी खागड़ी, बदमास हो री सै ।।टेक।<br><br>

    वा बोल कसूता बोलै, डाण का तै बोल जिगर नै छोलै,<br>
    इसी तर-तर-तर करती डोलै हड़खाई,<br>
    जाणूं कोए उंट बिगड़रया बागड़ी, बदमाश हो री सै ।।1।<br><br>
    ज्यान फन्दे के बीच फही जा,  क्यूकर इतणी विपत सही जा,<br>
    के कुछ और के आगै कही जा, समझाई,<br>
    पर नहीं मानी निरभागड़ी, बदमाश हो रही से ।।2।<br><br>
    मरूंगा फन्दे बीच फहे तै , नफा के घर बीच रहे तै ,<br>
    मेरी मानी ना एक कहे तै,<br>
    करै सै हंघाई, ज्यों कड़वाल झोटड़ी लागड़ी, बदमाश हो री सै ।।3।<br><br>
    लखमीचन्द अलग सूं छल से, बात मैं करूं अकल के बल से,<br>
    मर्द की तै सब तरियां मुश्किल सै, जब लुगाई<br>
    ले तार मर्द की पागड़ी, बदमाश हो री सै ।।41<br><br>


</font>
</body>








</html>