<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  अब पद्मावत की सखियां क्या कहती हैं ।</b><br><br>

    हे तू जिसकी मारी फिरै भटकती वो प्रदेशी बाग में आरया सै ।।टेक।<br><br>


    देख कै प्रेम गात में जागै, फिरै था मेरी आंख्या आगै,<br>
    100 मर्दां तै सुथरा लागै, जले का रूप मेरे मन भारया सै  ।।1।<br><br>

    मेरी तरफ गया सै लखा, मै ना रही तनै झूठ भका,<br>
    न्यूं मत सोचै करै सै इरखा, मनै वो तेरे तै बत्ती प्यारा है ।।2।<br><br>


    मै तनै भेद बतादूं सारा, सखी गिण-गिण कै न्यारा-न्यारा<br>
    हे पद्मावत वो तेरा मारया, इन बांगा में चक्कर लारया सै ।।3।<br><br>

    साची कहे बिना ना सरता, वो हांडै सै दुख भरता,<br>
    हे जल्या  बोलै सै डरता-डरता, जाणै किसे के कासण ठारया सै ।।4।<br><br>

    लखमीचन्द सै फीके बाणै, कोए मरीजे नर मर्ज पिछाणै,<br>
    इन बातां नै दुनियां जाणैं, मर्द बिन बीरां का नहीं गुजारा सै ।<br><br>



</font>
</body>








</html>