<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :- राजा मिड़त के देखते ही देखते दूध का पता नहीं चला कि
    कहां चला गया । राजा ने सोचा कि मेरी बेटी का सच्चा ध्यान
    और सही लग्न लगी हुई और क्या कहने लगे :-</b><br><br>



    एक ठिकाणैं मनचित करकै बेटी का विश्वास देख्या,<br>
    मन्दिर में नहीं दिवा बाती, ईश्वर का प्रकाश देख्या ।।टेक।<br><br>


    कित तै आया कितै गया ना, इतना आनन्द कदे भी सहया ना,<br>
    कुछ बीर मर्द मै भेद रहया ना, करकै खूब तलाश देख्या ।।1।<br><br>

    सच्चा परमपरे केसा धाम, जिसका दुनियां रटती नाम<br>
    सत-चित-आनन्द श्याम आज, नजर से खास देख्या  ।।2।<br><br>


    सच्चा तेज मय रंग छाया, हे ईश्वर तेरी अदभुत माया,<br>
    फेर बेटी की तरफ लखाया, भक्त ब्रह्मा का दास देख्या ।।3।<br><br>

    लखमीचन्द नै के बेरा था सगत का,<br>
    दर्शन होणां था अगम अगत का,<br>
    वो सच्चा सर्जनहार जगत का, खास आश के पास देख्या ।।4।<br><br>




</font>
</body>








</html>