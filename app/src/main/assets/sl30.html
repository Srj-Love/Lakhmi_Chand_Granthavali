<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- जब दोनों डाकू बेला को पकड़ लेते हैं तो वह उन डाकूओं को क्या कहती है।</b><br><br>

तनै कोड करी, दिये छोड मरी, काली गऊ सू तेरी,<br>
तू मेरे बाप बराबर सै ।।टेक।।<br><br>
मैं के किसे जाये-रोए के घरां गई थी, मति मेरे बाबल की फिर गई थी,<br>
बाग में आते ही जर गई थी, तुम देखले ना बदी तै टले,<br>
हट छोड जले, मनैं इज्जत का डर सै।।1।।<br><br>

पता जब मेरे बाबल नै पाटै, चिट्ठी रजपूतां म्य बांटैं,<br>
जले थारे मिलते ही सिर नै काटै, जब अवैगा सबर, तुम नै पाटेगी खबर,<br>
तुम हीणे वो जबर, म्हारा रजपूतां का घर सै।।2।।<br><br>

थारै यो ना एैब छिपाया छिपणा, होज्याप थारी ज्यान का खपणा,<br>
मनै तुम काल समझ लियो अपणा, लगी समझावण, विधि बतावण,<br>
मत ले रावण, या ऋषियां की कर सै।।3।।<br><br>

लखमीचन्द पर्ण किसे बांधे, क्यूं जले बिना खाण की रान्धेा,<br>
कवारीपण मैं मर्द के कांधे, मै ना चढती रंजिश बढती,<br>
तेरै ना गढती, या समझणियां की मर सै।।4।।<br><br>



</body>








</html>