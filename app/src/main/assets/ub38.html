<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>कृष्ण जी महाराज आज्या, पृथ्वी के सरताज आज्या,<br>
    गोकल बृजराज आज्या, भारत के मैदान में   ।। टेक।<br><br></b>

    जती मर्द रहे ना सती बहू, बिकन लगे हाड मांस और लहू,<br>
    गऊ मिश्री का कूजा हुया करै थी, सारै जग बूझा हुया करै थी,<br>
    घर-2 पूजा हुया करै थी, सारे हिन्दुस्तान मैं   ।।1।<br><br>

    करण लगे आपस के मैं  बैर, घर-घर बहै पाप की नहर,<br>
    पैर पदम सिर मुकुट बिराजै, कांधै मुंज जनेऊ साजै,<br>
    शंख घड़ावल घंटा बाजै, घोर सुनै असमान मैं  ।।2।<br><br>

    थारे बिन हो रहया सै बुरा हाल, करो कुछ भक्तों की प्रतिपाल,<br>
    बाल जती इच्छा के भोगी, समदर्शी ऋषि साधन के योगी,<br>
    गऊ गीता गायत्री होगी तीनों नष्ट जहान मैं  ।।3।<br><br>
    कहै लखमीचन्द मुश्किल हो रहया सै जीणा,<br>
    भारत का जा सै लुटया लखीना,<br>
    किसा खाणा पीणा बणा ठेट का, मां तै न्यारा जणा पेट का,<br>
    हे कृष्ण जी पनाह पेट का, माणस की जबान में ।।4।<br><br>




</font>
</body>








</html>