<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब सोमवती नटणियों से गाणा-नाचणा सीखने की याचना करती है तो उनसे सोमवती को क्या जवाब मिलता है।</b><br><br>


    तू रजपूतां की राणी तेरे तै, नाच्या भी ना जाणे का ।। टेक ।।<br><br>

    खतरा हो सांस-सांस पैं, चालैं उस मालक की आस पै,<br>
    नटणी बण कै बांस पै, जांच्या भी ना जाणे का ।।1।।<br><br>

    यूं काम नही तेरे लाक, पति बिन नहीं बीर की साख,<br>
    झूठे माणस का वाक, कदे जांच्या भी ना जाणे का ।।2।।<br><br>

    चाहे कितनाऐ सुख होज्या पीहर का, मर्द बिन धेळा ना उठै बीर का,<br>
    जो लेख लिख्या तकदीर का, और तै बांच्या भी ना जाणे का ।।3।।<br><br>

    लख्मीचन्द कहै शरीर साधणा, मुश्किल होज्या मन कपटी बान्धणा,<br>
    भठियारी का रांधणा, अलूणां-काच्चा भी ना जाणे का ।।4।।<br><br>


</font>
</body>








</html>