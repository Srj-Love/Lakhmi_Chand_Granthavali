<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- पति-पत्नी उस सेठ को अपने जमा पैसे के बारे याद दिलाते हैं और समझाते हैं।</b><br><br>

तनै जगत कहै था धनवान, बता क्यां पै ध्यान डिगा लिया ।।टेक।।<br><br>

बात सै थोड़े से अरसां की, जमां तै हो सै घणें वर्षा की,<br>
या ना शाहपुरुषां की शान, उलटा दिया ना हाथ में जो आ लिया।।1।।<br><br>
जाण के जमां धरयां करैं सैं, साहूकार के फिरया करैं सैं ,<br>
बल्कि करया करैं सैं पुन्न-दान, जिसनै शरीर मनुष्य का पा लिया।।2।।<br><br>

हमनैं जाण कै जमां धरी थी, नाटण की ना कती जरी थी,<br>
मेहनत करी थी तोड़कै ज्यान, म्हारा धन क्यांकै लेखै ला लिया।।3।।<br><br>

लखमीचन्द दिन सदा एकसे नहीं रहैंगे, पापी तरहां गहण की गहगें,<br>
तनैं लोग कहैंगे बेईमान, धन कंगल्या का जो खा लिया।।4।।<br><br>


</body>








</html>