<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:-  दुर्योधन अब व्यंग कसकर क्याे कहता है ।</b><br><br>

    वो काले मुंह आला दिया किन्घेय नै भेज,<br>
    जो बणरया था तेरा नकली भाई  ।।टेक ।<br><br>

    के फायदा नन्हा काते मैं, फर्क सै मूल फूल पाते मैं,<br>
    वो नाते मैं साला, झूठा करै हेज, लिए सुण द्रोपद की जाई  ।।1।<br><br>

    तेरे नां की कोन्या  दया, आज मौके पै कडै गया,<br>
    रहा चोरी का ढाला, ला कुर्सी मेज, मक्ख न दही तार कै खाई  ।।2।<br><br>

    जिसका था तनै घणा सहारा, वो भी करग्याक आज किनारा,<br>
    म्हारा देख्या भाल्या , नाचण मैं तेज, सांगी बण घालै स्या हीं  ।।3।<br><br>

    लखमीचन्द भजन कर रब का, फेर ना काम रहै डर दबका,<br>
    जो सबका रूखाला, परमपद सेज, एकाधे नै मुश्किल पाई ।।4।<br><br>





</font>
</body>








</html>