<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


  <b> वार्ता :- पद्मावत की नींद नहीं खुली तो रणबीर उसकी सेज के पास खडा होकर क्यान विचार करता है :-</b><br><br>

    आशिक होग्या खड़या सिराहणैं ।।टेक।<br><br>

    काया कदे अधम बीच चिरवादे<br>
    मेरा या सिर धड़ तै तरवादे,<br>
    कदे मरवादे ना या धिंगताणै ।।1।<br><br>
    पता ना कद घोर सुणै पायल की,<br>
    होग्या खड़ा तरह जाहयल की,<br>
    घायल की गति घायल जाणै ।।2।<br><br>
    इश्क न्यूं कररया धिंगताणा सै,<br>
    टुकड़ा सिर बेचे का खाणा सै,<br>
    मुश्किल जाणा सै घरां बिराणै ।।3।<br><br>

    गले मैं घला विपत का फन्द,<br>
    मेरे सब छुटगे ऐश आनन्द,<br>
    कहै लखमीचद मरज नैं मरीजे इश्क पिछाणै ।।4।<br><br>


</font>
</body>








</html>