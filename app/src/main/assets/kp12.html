<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





    <b>वार्ता:-   कीचक की उल्टी सीधी बात सुनकर द्रोपदी चुप नहीं
    रह सकी । उसने कीचक को क्या जवाब दिया :-</b><br><br>


    मतना मारै कीचक मेरै बोलां के तीर, पार जिगर मै हो लिए ।। टेक ।<br><br>

    मत बालक की तरियां हाथ लफावै, तेरै चन्द्रमा नहीं हथावै,<br>
    कड़े का इश्क कमावै, तेरा आ लिया अखीर,<br>
    कोए जगह बचण की टोह लिये  ।।11<br><br>

    यो तनै सहम रोप दिया चाला, मरती बरियां लेगा सम्भाला,<br>
    तू सै गन्दा नाला, मैं गंगा जी का नीर,<br>
    अपणे दाग जिगर के धो लिये  ।।2।<br><br>


    क्यूं ना सबर शान्ति धारै, मन मैं खोटी बात बिचारै,<br>
    साहमी हो कै शूरा मारै, धोखा करकै मारै बीर,<br>
    बड़े बड़ां नै घर खो लिये  ।।3।<br><br>

    लखमीचन्द छन्द की किसी कली मिलावै,<br>
    आप तै क्यूं अपणी मौत बुलावै,<br>
    क्यूं जाण कै घलावै गल में मौत की जंजीर,<br>
    आगै गैर जबां मत बोलिये  ।।4।<br><br>





</font>
</body>








</html>