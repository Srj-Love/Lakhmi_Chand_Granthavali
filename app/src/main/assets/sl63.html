<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब डाकू बीना को कहते हैं।</b><br><br>

चुपकी रहै मत कड़वी बोलै, विजयसिंह का हृदय छोलै,<br>
धन्य गोरी जब घूंघट खोलै, किसी बिजली सी चमकै ।।टेक।।<br><br>

कुछ तै सोधी गात मैं राख, तू नहीं बण म्य फिरण के लाख,<br>
तेरी दोनू आंख तेग सी लड़ती, नागन की ज्यूं जुल्फै झगड़ती,<br>
माथे पै त्योड़ी भी ना पड़ती, किसा चन्दा सा दमकै।।1।।<br><br>
के लेगी बुरे फैल मैं, चल कै देख रंग महल मैं,<br>
तेरी रहैं टहल मै बान्दी दासी, बरतण खातिर माया खासी,<br>
बणखण्ड मैं तू भूखी-प्यासी, मरज्यागी भम कै।।2।।<br><br>

तेरी बेलां बहण ऐश मै भर कै, कदे ना सहम दिखादे मर कै,<br>
नाड़ कतर के ज्यान गवांदे, उसनै तूं नियम और धर्म सिखादे,<br>
बेलां नैं कुछ लखण लादे, दस पन्द्रह दिन थम कै।।3।।<br><br>

गुरु मानसिंह गौड़ ब्राह्मण जात, लखमीचन्द सेवां करैं दिन-रात,<br>
गुरु की बात कदे मत भूलै, इतना क्यों नशे बीच मै टूलै,<br>
सहम फिरै से ठाऊ चूल्है, रहो नैं एक जगह जमकै।।4।।<br><br>



</body>








</html>