<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>तनै रचा दिया जग सारा मैया हे, देवी कद हो दर्श तुम्हारा  ।।टेक।<br><br></b>
    द्वापर मैं द्रोपदी होकै, दुष्ट तेरा देखैं थे सत टोहकै,<br>
    खून में बैठ गई सिर धो कै,<br>
    कृष्णा हे देवी, नहीं दिन लागण दिये अठारहा  ।।1।<br><br>

    एक दिन रावण अपणा बदन छिपाकै, तनै लेग्या लंका मैं ठाकै,<br>
    जा कै करया लंका मैं घारा<br>
    सीता हे देवी, जा दुष्ट हनन कर डारा  ।।2।<br><br>

    हम तेरी आस करैं निस दिन, बेड़ा पार करैगी किस दिन,<br>
    जिस दिन महकासुर को मारया,<br>
    मैया हे देवी, तेरा भगत कदे नहीं हारा  ।।3।<br><br>

    तूं ही भक्तों के दुख हरैगी, धन से रीते खजाने भरैगी,<br>
    बेड़ा तू ही तो करैगी पार,<br>
    नैय्या हे देवी, डोल रही मझधार  ।।4।<br><br>

    लखमीचन्द की भी करिये सहाई, धर्मपुत्र नै भी तूं ही मनाई,<br>
    तेरा भाई नन्द का दुलारा,<br>
    कृष्णा हे देवी, कृष्ण नै रट कै कंस को संहारा  ।।5।<br><br>

</font>
</body>








</html>