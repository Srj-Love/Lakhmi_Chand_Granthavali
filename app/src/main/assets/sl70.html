<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

दया करो गोरी धन म्हारे पै, विपता पड़ी लकड़हारे पै,<br>
गंगा जी के कंठारे पै, तेरी क्यूकर रात कटै ।।टेक।।<br><br>
पति तेरा भौरे बीच मरै, तू मनैं कड़ै टोहती फिरै,<br>
तेरे कौण करै खाणे-पीणे की, जब तूं क्यों बहू बणैं थी हीणें की,<br>
बीना तेरे मरणे-जीणें की, क्यूकर खबर पटै।।1।।<br><br>

परी तू ना सुख तै सोवैगी, अपनी जिन्दगी नै खोवैगी,<br>
टोवैगी हींस-बोझड़े झाऊ, दिन मैं मुर्दे दीखैं हाऊ,<br>
चन्द्रमा नै दाब रहया राहू, मेरा क्यूकर भरम मिटै।।2।।<br><br>
थी सारस कैसी जोड़ी, मेरी दुश्मन नै बेल मरोड़ी,<br>
घोड़ी बिना अस्वार बेहुन्नी, दिन तै रात लागती दुणी,<br>
बिना मर्द के गोरी सुन्नी, हरगिज नहीं डटै।।3।।<br><br>
गुरु मानसिंह कहै तेज रती, लखमीचन्द कहै भेद कती,<br>
जती-सती का करू जिकर म्य, उल्टा चढग्या सांस शिखर म्य,<br>
बीना गोरी तेरे फिकर म्य, चलूआ लहू घटै।।4।।<br><br>
<br>-चलुआ = खूब लहू जले</b><br><br>




</body>








</html>