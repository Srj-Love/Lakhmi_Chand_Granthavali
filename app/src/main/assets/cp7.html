<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- जिस समय पृतकामी दूत द्रोपदी के पास पहुंचा तो वह अपनी
    सेज पर आराम कर रही थी । कारण पूछने पर मजबूर होकर
    पृतकामी महारानी जी को क्या सन्देशा सुनाता है :-</b><br><br>


    कौरवों का सख्त हुक्म सै तू दासी बणकै करै न गुजारा री  ।।टेक।<br><br>

    होगी धर्म पुत्र की हार, नकुल सहदेव हुए लाचार,<br>
    भीम बली रोवै सै सिर मार, करै के अर्जुन बीर बिचारा री ।।1।<br><br>


    काम इब रहै नहीं सुत्र के, नलवे मिलैंगे मल मूत्र के,<br>
    काणे तीन धर्मपुत्र के, दुर्योधन के पौ बारा री ।।2।<br><br>

    बता कित गाढा मिलै ऊन मैं , दुख दर्दां नै गेरा भून मैं,<br>
    फर्क पड़रया आपस के खून मैं, कित रहरा भाईचारा री  ।।3।<br><br>

    लखमीचन्द कर भजन जाप का, संकट कटज्या तीन ताप का,<br>
    घड़ा डूबैगा भरै सै पाप का, जाणै कद लेगा धर्म उभारा री  ।।4।<br><br>




</font>
</body>








</html>