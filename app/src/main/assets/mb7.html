<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- दोनों मां बेटी भगवान की पूजा पाठ करके अपने घर
    आ जाती हैं । अब मीरां नित्य नियम से मन्दिर में जाने लग गई । एक बनडा जिसकी शादी थी मन्दिर में घुड़चढ़ी के समय गया तब वहां की जो औरत थी वह उस लड़के के साथ गीत गाती हुई चल  रही थी। उन औरतों का क्या गीत था ।</b><br><br>


    आइयो री लुगाइयो गाइयो गीत,<br>
    आज महारै घुड़चढ़ी रतनकवार की ।।टेक।<br><br>

    मैं आई सूं तुम्हें बुलाणे, कदे फेर देती फिरो उल्हाणे,<br>
    हो सै धर्म पुरणे की जीत, जो चाली आवै चाल संसार की ।।1।<br><br>

    करणा चाहिए कदीमी जो कर्म, बरतों रीत धार कै शर्म,<br>
    घटज्यां धर्म तजे तै प्रीत, इज्जत कम होज्या  नर नार की ।।2।<br><br>


    कंवर बोलै जब फूल झड़ैं सैं, जुल्फ नागिन की तरह लड़ै सैं,<br>
    सारी पड़ैं सैं बरतणी हे रीत, जो दुनिया दीन व्यवहार की ।।3।<br><br>


    लखमीचन्द बात कहै सही, बीतैगा कर्म लिखा सो वही,<br>
    थोड़ी रही घणी गई बीत, भक्ति करलो नै कृष्ण मुरार की ।।4।<br><br>





</font>
</body>








</html>