<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब सेठ ताराचन्द मंशा सेठ को राम रमी करके घर की तरफ चल देते है। रास्ते मे सेठ को भुख लगती है और सामने हरनन्दी नदी दिखाई देती है। ताराचन्द ने सोचा स्नान करके भोजन कर लूंगा। नदी के कंठारे ऊपर खाणे का भोजन, कपड़े और 200 रू० रख देता है और नदी मे डूबकी लगाकर सेठ ताराचन्द बाहर आते है 200 रू और खाने का भोजन घाट पर नही मिलता है तो ताराचंद क्या सोचता है।</b><br><br>

    दो सौ रूपए खाण का भोजन, धरया घाट पै आकै,<br>
    हरनन्दी तनै लूट लिया मैं, के सुख पाया न्हाकै ।। टेक ।।<br><br>

    लड़का बेच्या करी थी कमाई, देखण लाग्या रकम ना पाई,<br>
    साच बता हरनन्दी माई, लेग्या कोण उठाकै ।।1।।<br><br>

    लड़का गया उमर थी याणी, न्यूं आंख्या में आग्या पाणी,<br>
    जब मांगैगीं दाम सेठाणी, मै कित तै दूंगा ल्याकै ।।2।।<br><br>

    कोन्या जाता दिल समझाया, हे! ईश्वर तेरी अद्भूत माया,<br>
    जिसनै पेट पाड़कै जाया, वा मरज्यागी डकराकै ।।3।।<br><br>

    श्री लख्मीचन्द का गाम सै जांटी, दूख में जा सै छाती पाटी,<br>
    ताराचन्द नै आत्मा डाटी, बैठ गया गम खाकै।।4।।<br><br>




</font>
</body>








</html>