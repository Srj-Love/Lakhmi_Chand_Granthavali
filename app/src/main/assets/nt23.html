<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- फूलसिंह ने लड़ाई का सारा हाल भाई को बताया।
    भाई को घर लेकर गया और अपनी रानी को क्या कहता</b><br><br>


    तनै के सोची बदमाश फूलसिंह काढ दिया लड़ भिड़ कै  ।।टेक।<br><br>

    के पीहर तै ल्याई थी आड़ै बरतै माल जमाईयां का,<br>
    के गुंजाइश काटड़े की जो खाज्याब घास कसाईयां का,<br>
    झूठी साची ला कै मन पड़वादे मां के जाए भाईयां का,<br>
    ब्याहे का भी सिर तरवादे के एतबार लुगाईयां का,<br>
    तेरा जाईयो सत्यानाश राम करै तू मरियो कीड़े पड़ कै  ।।1।<br><br>

    पहलम केसा ढंग रहया ना और नया रंग छांट गई,<br>
    लड़ै बराबर रोवै बाध किसा मोटा चाला काट गई,<br>
    जितना माल कमाया हमनैं तू घरां पड़ी-2 चाट गई,<br>
    और तेरा के सुख होगा जब पाणी नैं भी नाट गई,<br>
    हमनैं नहीं बहू की ख्यास चली जा अपणे घर नै तड़कै ।।2।<br><br>

    तेरे बदले में ज्यान गवादूं तूं मत दिल में घबराइए रै,<br>
    मेरै घन माया का तोड़ा ना तेरा जी चाहवै जो खाईए रै,<br>
    इसकी लाठी धोती पकड़ा कहदे और कितै चाल्याज जाइए रै,<br>
    तेरे हंस कै सिर पै हाथ धरूं तेरे लाड करूं के चाहिए रै ,<br>
    मूढा़ घाल बैठज्याप पास दिल नरमाग्यार हाथ पकड़ कै  ।।3।<br><br>

    कहै लखमीचन्द जिस दिन तै आई घन माया मैं खेली सै,<br>
    ना और कोए पां धर सकता या तेरे नाम की हेली सै,<br>
    दुनियां के लेखै बड़ी बडेरी मेरे लेखै नई नवेली सै,<br>
    जै म्हारा तेरा मेल मिला रहा यो कौण तीसरा तेली सै,<br>
    म्हारा तेरा बणा रहै ईकलाश लाठी टूटै ना बासण खड़कै ।।4।<br><br>


</font>
</body>








</html>