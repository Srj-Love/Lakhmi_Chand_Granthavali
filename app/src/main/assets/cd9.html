<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- राजा ने राणी की सुनी और कहने लगे कि राणी बात
    मेरी सुन एक तरफ होकर बैठ जा मै राजा हूं, मैं जो
    चाहूंगा सो करूंगा । अब क्या कहता है :-</b><br><br>


    राहणदे क्यूं घणी मिलावै बात, करूंगा जो मन मेरे मैं,<br>
    हटज्या  छेड़ै मतना ।।टेक।<br><br>
    तेरे घेरे तै नहीं घिरूंगा, मैं मन चाही कार करूंगा,<br>
    मेरा जी करैगा जड़े कै फिरूंगा दिन रात, घेर कै के मारैगी,<br>
    अन्धेरे में, सांकल भेडै मतना ।।1।<br><br>
    तेरे तै रहूं सूं के मैं दब कै, तेरा तै यो बोल जिगर मैं खबकै,<br>
    सब कै तेरे केसा गात,  नैन का जो कोड़ा तेरे मैं ,<br>
    खाल उधेडै मतना ।।2।<br><br>

    जब तैं लाठ बणी फिरै मुलकी, समझती ना किसे नै अपणे तुल की,<br>
    आगी या तै कुल की स्यात, लिकड़ आई बाल पटेरे मैं,<br>
    पकड़ उखेड़ै मतना  ।।3।<br><br>
    ये चार कली लखमीचन्द नै जड़ी, तमाशा तू देखें जा दूर खड़ी,<br>
    तनैं के गर्ज पड़ी कमजात, पडूं चाहे कूए झेरे मैं,<br>
    लागै नेड़ै मतना ।।4।<br><br>



</font>
</body>








</html>