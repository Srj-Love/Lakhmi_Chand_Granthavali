<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता :- अब दमयन्ती अपने पति राजा नल के बारे में अपने मन में क्या सोचती है ।</b><br><br>

    बेरा ना कद पार होऊंगी, पिया की सुमर मैं,<br>
    दमयन्ती कुंद रहण लागगी, नल के फिकर मैं ।। टेक ।।<br><br>

    हांसै खेलै और डोलै कोन्यां, बात नै किसे तै खौले कोन्यां,<br>
    दासियां तैं बोलै कोन्या, अलग पड़ी रह घर मै ।।1।।<br><br>

    अच्छया-अच्छया के मैं उनकै याद होंगी, बल्कि अपणे दिल से बाध होगी,<br>
    जाणै किस दिन सुख-समाध होगी, नल प्रीतम को वर मै ।।2।।<br><br>

    हंस की बातों से प्यार करै थी, ध्यान नल का हर बार करै थी,<br>
    नहीं किसे तैं तकरार करै थी, क्योंकि लागगी जिगर मै ।।3।।<br><br>

    लख्मीचन्द कहै खरी रहै थी, रात-दिन रंज मै भरी रहै थी,<br>
    वा सूरत चित मैं धरी रहै थी, जैसे चन्द्रमा शिखर मै ।।4।।<br><br>



</font>
</body>








</html>