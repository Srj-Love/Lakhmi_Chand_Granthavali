<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब लकड़हारे ने सेठ लोभीलाल के घर पर जाकर लकड़ी डाल दी, और सेठ से कहने लगा कि लालाजी मेरे को लकड़ी लाते हुए पूरे छ: साल हो गए हैं। आज मेरा हिसाब कर दो और लकड़हारा क्या कहने लगा।</b><br><br>
लकड़ी ल्याते रै! लालाजी, दुखिया नैं बीत लिए छ: साल ।।टेक।।<br><br>
मनै छ: साल बीतगे पक्के, अपणे गिण-गिण ल्यूंगा टके,<br>
धक्के खाते रै! लाला जी, बिगड़या मेरी काया का हाल।।1।।<br><br>

मै दुबला-पतला तेरै चढ़रया सोजा, तू मेरे दुख-दर्दां का खोजा,<br>
बोझा ठाते रै! लाला जी, गोडे टूटे बिगड़ी चाल।।2।।<br><br>

धरती मैं बड़ज्यां तै कोन्या रोजन, उपर उडज्यां तैं कईं योजन,<br>
भोजन पाते रै! लाला जी, उठैं थी सौ-सौ मण की झाल।।3।।<br><br>

लखमीचन्द जांटी से चलकै, गुरु ज्ञान लिया हंस-खिलकै,<br>
हम मिलकै गाते रै! लाला जी, ईश्वर रटले जाणैं किसकी काल।।4।।<br><br>



</body>








</html>