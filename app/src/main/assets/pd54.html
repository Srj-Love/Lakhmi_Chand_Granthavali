<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब पद्मावत सखियों को मर्दों के बारे में समझाती हुई
    कहती है कि बहन चन्द्रप्रभा व फुल्लमदे मैं मर्द आदमी से बात.
    नहीं करूंगी,, इसलिए तुम यह पूछो कि इस प्रदेशी का क्या घर
    गाम है और क्या नाम पता है । सखियां रणबीर के पास जाती
    हैं तो रणबीर उनसे कहता है कि चन्द्रप्रभा में औरतों से बात
    नहीं करता पर अपनी तरफ से यों कहदे :-</b><br><br>

    बुझै कड़े का घर गाम नै छुटा कै ।।टेक।<br><br>
 <b>रणबीर :-<br></b>

    जब या मीठी-मीठी बोली, परी नै तबियत मेरी चरोली,<br>
    तला पै क्यों दिआई झोली, लाम्बा हाथ उठाकै ।।1।<br><br>
 <b>पद्मावत :-<br></b>

    दुख विपता की गल फांस घलै तै, लिखी कर्म की नहीं टलै तै,<br>
    जै तू ना मिलै तै मरज्यां नाड़ नै कटा कै ।।2।<br><br>

 <b>रणबीर :-<br></b>

    कद न्यूं कहै तू झूठी और यो साचा, किसा बतलावै सै दे कै पाछा,<br>
    इस तै आच्छा मारज्या मेरी घीटी नै घुटा कै ।।3।<br>
    हे मैं समझू थी अकलबन्द चातर, इसकी बुद्धि पै पड़गे पात्थर,<br>
    कहदे न्यूके तेरी खातिर बैठी जोबन नै लुटा कै  ।।4।<br><br>
 <b>रणबीर :-<br></b>

    लखमीचन्द छन्द नै कहज्याी, जै किसे का जी फन्दे में फहज्या,<br>
    थारे भरोसे तै कंवारा ऐ रहज्यां, अपणे ब्या ह की उटा कै ।।5।<br><br>

</font>
</body>








</html>