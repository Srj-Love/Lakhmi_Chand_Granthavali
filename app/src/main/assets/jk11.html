<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    चमन में खुश्बोई का काम, मस्ती पै चढ़ै चमेली केवड़ा  ।।टेक।<br><br>

    नारंगी सरबत की ढाल घुली, अंगूर पकरे जाणूं मिश्री की डली,<br>
    केले की फली जो तमाम,  खाण जोगी,  नरम पतेवड़ा  ।।1।<br><br>

    कदे नेत्र खोलै कदे मीचै, ना देखै था आगै पीछै,<br>
    कुटे-टीसे बर पीछै, दोनों मूंज गुलाम,<br>
    बांट कै चाहे नरम बणालो जेवड़ा ।।2।<br><br>


    ना इधर उधर डोलण का, ना दिल का भेद किसे तै खोलण का,<br>
    बोलण का करै था कलाम,बैठग्या बुत बणया,<br>
    भजन करै ज्यों सेवड़ा ।।3।<br><br>

    नाचणां गांणा काम शुरू का, या परजा सै खेत बरू का,<br>
    मानसिंह गुरु का बासौदी गाम, ढाई कोस न्यून सी नै खेवड़ा ।।4।<br><br>



</font>
</body>








</html>