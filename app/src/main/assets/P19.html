<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">


<b>वार्ता:-  पूर्णमल राणी नूणादे को क्या कहता है।</b><br><br>

देखकै पूर्णमल की श्यान, डूबगी क्यूं खुद जननी माई ।। टेक ।।<br><br>

धर्म का झण्डा तार बगा लिया, तनै काया में इश्क जगा लिया,<br>
डिगा लिया खुद बेटे पै ध्यान, कहण लगी नणदी का भाई ।।1।।<br><br>

तनै बोलां की मारी कर्द, क्यूकर करलूं सीना सर्द,<br>
मेटदे दर्द पिता सलेभान, डाण तू जिस दुख नै खाई ।।2।।<br><br>

मौसी तेरा बोल जिगर म्य दुखैगा, पूर्णमल धर्म तै ना चुकैगा,<br>
तनै के थुकैगा सारा जगत जहान, चांद कै तू लावै सै स्याही ।।3।।<br><br>

लखमीचन्द कली धरै चार, मौसी लिये सब्र शान्ति धार,<br>
सिर मार मरे लुकमान, बहम की कितै दारू ना पाई ।।4।।<br><br>


</body>








</html>