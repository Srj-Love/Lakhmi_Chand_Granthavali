<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब राजा ने घड़ा भर लिया, लेकिन कमजोरी के कारण सर पर उठा नहीं पाया। इतने में मदनावत भी वहीं पानी भरने के लिए आती है और राजा रानी को देखकर क्या कहता है।</b><br><br>


दया करी हर नै दोनो पै, न्यू दर्शन पावण की,<br>
कद का देखूं बाट घाट पै, माणस के आवण की ।। टेक ।।<br><br>

दिन और रात फिकर मै जा सै, या चिन्ता मेरे जिगर नै खा सै,<br>
तेरे पति मैं श्रध्दा ना सै, मटका ठावण की ।।1।।<br><br>

विपता पड़गी हाथ नही सै, चैन पड़ै दिन-रात नही सै,<br>
घड़ा ठवादे कोए बात नही सै, बिल्कुल शरमावण की ।।2।।<br><br>

इतणा अहसान मेरे सिर धरदे, दवाई मेरे जख्म में भरदे,<br>
हिम्मत करकै श्रृद्धा करदे, एक हाथ लुवावण की ।।3।।<br><br>

गुरू बिन कौण ज्ञान का देवा, थारे बिन कौण पार करै खेवा,<br>
गुरू मानसिंह की करकै सेवा, लई कार सीख गावण की ।।4।।<br><br>





</body>








</html>