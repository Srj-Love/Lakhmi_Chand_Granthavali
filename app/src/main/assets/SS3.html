<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<p><b>वार्ता :—   दिन-प्रतिदिन सावित्री जवान होती गई तो राजा की चिन्ता भी बढती जाती है ।</b><br><br>

    सावित्री नै समय पै आकै, सिर चोटी अस्नान किया,<br>
    पर्वत के उपर जाकै अपणे, ईष्ट देव का ध्यान किया ।।टेक।।<br><br>

    ब्राह्मणों से करा हवन लिये, इष्ट देव से वरदान धन लिये,<br>
    मात-पिता के सीर वचन लिये, सब का आदर मान किया ।।1।।<br><br>

    माला इष्ट देव की पाकै, अपणे पिता की जड़ में जाकै,<br>
    लज्जित सी हो के बैठगी आकै, मुख से नहीं ब्यान किया ।।2।।<br><br>

    पिता पुत्री को जवान देख, सोचण लाग्या जतन अनेक,<br>
    मिटै ना मिटाई रेख, ऊंच नीच का ज्ञान किया ।।3।।<br><br>

    लख्मीचंद रंग ढंग जवानी के-सा,<br>
    दूसरा नहीं था इसी श्यानी के-सा,<br>
    सुन्दर रूप भवानी के-सा, तनै त्रिलोकी भगवान किया ।।4।।<br><br>



</body>








</html>