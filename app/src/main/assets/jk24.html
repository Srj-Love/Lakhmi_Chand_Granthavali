<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब ज्यानी क्या  कहता है :-</b><br><br>

    पत्रा खोल लिया दिल साफ तै, ल्या‍ तनै जतन बतायूंगा ।।टेक।<br><br>

    बुरी करणी से डरया कर, हर का भजन करया कर,<br>
    खुश रहया कर जप जाप तै,<br>
    ल्या तनै एक मंत्र सिखा दूंगा ।।1।<br><br>

    तनै 12 साल तक दुख ओट लिए भारे,<br>
    हम झूठा पोथी पतरा ना ठाहरे,<br>
    थारे आपस के मेल मिलाप तै, मैं अपणी विधि दिखादूंगा ।।2।<br><br>

    उसका नहीं कितै धर धौरा, हाथ तै गया छूट धर्म का डोरा,<br>
    ओ दुखी होरया तेरे सताप तै,<br>
    करड़ाई दूर हटा दूंगा ।।3।<br><br>

    छन्द लखमीचन्द गाग्या, मैं भूल कै धोखा खाग्या,<br>
    कै तै तेरा बालम आग्या,
    आप तै ना तड़कै टोहकै ल्यादूंगा ।।4।<br><br>


</font>
</body>








</html>