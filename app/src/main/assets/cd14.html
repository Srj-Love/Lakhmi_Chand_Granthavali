<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    समझ गया तेरी बात नै,  जिस कारण बणै फकीर,<br>
    मरै सै खटक का मारया ।।टेक।<br><br>

    तेरे में कुछ ना कुछ सै टुक, जिस तै सारा छुटया सुख,<br>
    सहन करया ना दुख गात नैं, डोब गई कोए बीर,<br>
    यो मतलब सै सारा  ।।1।<br><br>
    कित का सन्त बणै फेर रोवै, सहम अगत में कांटे बोवै,<br>
    क्यों खोवै जात-जमात नै, रहा खाली पीट लकीर,<br>
    लिकड़ग्या सांप था भारया ।।2।<br><br>

    तनै धूणे पै पैर गाड दिया, के तेरे कारण छोड़ लाड़ दिया,<br>
    के काढ दिया पिता मात नै, न्यू फूटी तकदीर,<br>
    पाटग्या कुणबे तै न्यारा ।।3।<br><br>

    लखमीचन्द पवाड़ा कोड, तू के करैगा मेरी ओड़,<br>
    मत छोड़ कुटम्ब के साथ नै, जा घर अपने धरधीर,<br>
    ना तै कुणबा रोवै थारा ।।4।<br><br>



</font>
</body>








</html>