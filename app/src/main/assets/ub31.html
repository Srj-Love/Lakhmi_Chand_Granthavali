<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>नर सोच समझ कै चाल, या जिन्दगी चार दिन की  ।।टेक।<br><br></b>

    पाप की लाठी दूर बगाले, उस ईश्वर तै ध्यान लगा ले,<br>
    जगाले ज्ञान रूप की झाल, सुस्ती तार तन की  ।।1।<br><br>
    भाई क्यूं खोवै करी कराई, चाहिये ना तकनी चीज पराई,<br>
    नर रहज्या धरी धराई ढाल, तलवार रन की  ।।2।<br><br>
    क्यूं तू प्याली पीवै विष की, भक्ति कर कै घूंट ले रस की,<br>
    के जाणै किस की काल, ममता मार मन की  ।।3।<br><br>

    गुरू मानसिंह भोगै आनन्द, कटज्या जन्म-जन्म  के फन्द,<br>
    लखमीचन्द सुर ताल, आस ना पल छन की  ।।4।<br><br>


</font>
</body>








</html>