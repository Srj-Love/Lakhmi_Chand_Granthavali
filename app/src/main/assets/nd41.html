<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता:- बात करते-करते थकी मान्दी होने से राणी सो गयी और राजा जागता रहा। कलयुग के प्रकोप से राजा नल ने आखरी फैंसला यही किया कि दमयन्ती को यहीं पर छोड दिया जाए। अब कवि क्या कल्पना करता है।</b><br><br>
    बुद्धि मै अन्धेर पड़या था, नल सोवै जाणूं शेर पड़या था<br>
    फूलां कैसा ढेर पड़या था, या दमयन्ती राणी ।। टेक ।।<br><br>

    सोचकै पति परमेश्वर धणी, सेवा मै दास पति की बणी,<br>
    कुछ राजा तै राणी घणी जागगी, दिल की चिंता दूर भागगी,<br>
    फेर राणी की आंख लागगी, हुई कर्मा की हांणी ।।1।।<br><br>

    कलू चाहवै था पाड़ना, फेर बुद्धि नै दई ताड़ना,<br>
    कलू बिगाड़ना चाहवै जिसनै, फेर जीवण की आश किसनै,<br>
    सोचण लाग्या छोड़दूं इसनै, न्यूं मन मै ठाणी ।।2।।<br><br>

    ठीक ना संग औरत की जात, उठकै चाली जागी प्रभात,<br>
    कलू नै की बात मग्ज मै भरदी, राणी नींद मै गाफिल करदी,<br>
    इसी करदी जाणूं मारकै धरदी, कती बन्ध थी बाणी ।।3।।<br><br>

    लख्मीचन्द राणी गरीब गऊ, फिकर मै जलै मेरा लहूं,<br>
    पतिभरता बहू और बेटी धी नै, जो परमेश्वर समझती पी नै,<br>
    खटका नही फेर इसी के जी नै, ना हो कोडी-काणी ।।4।।<br><br>



</font>
</body>








</html>