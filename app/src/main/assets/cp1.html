<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    आपस के बैर विवाद से कोये नफा किसी को है ना  ।। टेक।<br><br>

    पुत्र पिता का बैर था भाई, राम नाम से हुई थी लड़ाई,<br>
    नरसिंह बण कै ज्यान खपाई,<br>
    हिरण्याकश्यप घटे प्रहलाद से, पड़ा नाम हरि का लेना  ।।1।<br><br>

    सिन्थ उपसिन्थ मां जाये बीर थे, त्रिया कारण हुये आखिर थे,<br>
    कुरू वंश में शुभ कर्म सीर थे ,
    जिनका मेल कई बुनियाद से, पड़ा रवि शशि ज्यूं गहना  ।।2।<br><br>

    चकुवे बैन हुए बलकारी, जिसनै जा सताये ब्रह्माचारी,<br>
    अन्न जल करूं ना चाहे ज्यान जा मारी,<br>
    ना हटे चुणकट ऋषि संवाद से करया कुशा का शस्त्र पैना  ।।3।<br><br>


    लखमीचन्द शुभ कर्म रेख था, यो विधना का लिख्या लेख था,<br>
    कौरव पांडवों का भी वंश एक था,<br>
    हटे बड़ी मर्याद से, पड़या अन्त समय दुख सहना   ।।4।<br><br>



</font>
</body>








</html>