<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता -  हीर का डोला चल पड़ा । रांझा उसके वियोग में पागल हो
    गया । वह झगस्याले को छोड़कर जंगल में निकल गया। उधर हीर का डोला
    अठखेड़ा में पहुंच गया। अक्खन के परिवार की और नई बहू को डोले में से
    उतारने के लिए आई और क्या कहने लगी ।</b><br><br>


    दुनिया के मैं सौदा हो अपणी तकदीर का,<br>
    चलो तार कै ल्यावैं डोला खड्या सै हीर का ।।टेक।<br><br>

    रूप देख मै भगता होगा,  घी केसा दीपक जगता होगा,<br>
    डोले के में लगता होगा, चमका चीर का  ।।1।<br><br>

    सब कै प्रेम गात में छिड़रया, चांद जाणूं तारां मैं खिड़रया,<br>
    दुनिया के मैं रूक्का पड़रया, वैसी बीर का ।।2।<br><br>

    हीर का मारया मरै जमाना, अक्खन बादशाह हुआ दीवाना,<br>
    मुश्किल उटै निशाना, दो नैना के तीर का  ।।3।<br><br>

    मानसिंह प्रेम नहीं टूटैगा, लखमीचन्द कहै रस घूंटैगा,<br>
    अक्खन रंग लूटेगा, केले किसे शरीर का ।।4।<br><br>



</font>
</body>








</html>