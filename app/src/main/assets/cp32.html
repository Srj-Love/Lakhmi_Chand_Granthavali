<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  द्रोपदी का ध्यान पांडवों की ओर गया तो क्याक कहती है ।</b><br><br>


    थारा के जीवै बलवान दुखी करैं ब्याही नै ।।टेक।<br><br>

    भूल सामना करै भाड़ का के अनुमान चणे मैं,<br>
    थारी नार सभा में रो दी,<br>
    तमनै नहीं क्याहें की सोधी,<br>
    उमर न्यूंए खोदी सहीसपणे मैं,<br>
    सदा पकड़े घोड़ां के कान, जाणों के तुम उत लड़ाई नैं  ।।1।<br><br>


    हंसी द्रोपदी देखकै इसनै वो दुख इनकै याद था,<br>
    देखै प्रजा इनका बुरा दर्जा, न्यूंए मरज्या सौण साधता,<br>
    तेरा के मतलब आवै ज्ञान, के चाटू तेरी चतुराई नै  ।।2।<br><br>



    फूल्या -2 फिरै जगत मैं, तू कोन्या बात विचारता,<br>
    थारी बीर सभा में कुकी, चोट जिगर मैं दुखी,<br>
    तू न्यूंए सुखी बात मारता,<br>
    कित गए थारे लक्ष्यधारी बाण देख दें गुमराई नैं  ।।3।<br>v


    ताली कुन्जी हाथ तेरे थे, खोग्या तेरा बड़ापन,<br>
    कै इन तै प्रीत जोड़ ले, कै एक-एक की नाड़ तोड़ले,<br>
    कै आंख फोड़ले यें लग री थर-थर कांपण,<br>
    तनै करदी जात बिरान खो दिए तेरी समाई नै  ।।4।<br>v


    तुम बेशक तै करदो टाला, यो भीम बली ना डटता,<br>
    पैर सभा में टेकया दयूं मेट अमरेखा,<br>
    ना जाता देख्याद सर कटता,<br>
    कह लखमीचन्द मूड नादान देख दयूं बलदाई नै  ।।5।<br><br>



</font>
</body>








</html>