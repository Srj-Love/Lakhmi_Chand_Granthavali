<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- रुपाणी क्या जवाब देती है।</b><br><br>

मै दुखिया भूखी टूक की, ना चाहती धन माल,<br>
ल्यो कोए लाकड़ी ल्योम मोल ।।टेक।।<br><br>
मै बणखंड म्य विपत भरूं सूं , भूखी टुकड़े तलक मरूं सूं ,<br>
मै सताई फिरूं सूं भूख की, गई सुकड़ बदन की खाल,<br>
उतरग्या मुंह बटवा सा गोल।।1।।<br>

मनै या कार रोज की पकड़ी, काया दुख-विपता नै जकड़ी,<br>
यें लकड़ी सूखे रूख की, लियो हंस-हंस के बोल,<br>
पाटज्या बालती बरियां तोल।।2।।<br><br>

मेरे पति नै दुख दे दिया किसा, मैं भोगूंगी कर्म लिखा लिया जिसा,<br>
तेरे कौण दिशा माशूक की, गई भूल पहलड़ी चाल,<br>
न्यू तन होग्या डामा डोल।।3।।<br><br>
लखमीचन्द विपत की फीणी, दुख-दर्दा नैं सहकै जीणी,<br>
कदे तै हीणी थी म्य कूख की, आज किसे टोटे में लाल,<br>
किस्मनत तेरा किसा मखोल।।4।<br><br>


</body>








</html>