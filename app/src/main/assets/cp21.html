<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता :- द्रोपदी दुशासन को क्या कहती है ।</b><br><br>

    अरे थारी मरदां की कचहैरी आगै, द्रोपदी क्यूकर बोलै चालैगी  ।।टेक ।<br><br>

    होणी सकल सभा में छागी, मनै सब की बेअकली पागी,<br>
    सभा में जब बहू बुलाई जागी, तै धरती पायां तले की हालैगी  ।।1।<br><br>


    आपस का विश्वास होण मैं, त्रिया सभा के पास होण मैं,<br>
    कसर के रहज्यागी नाश होण मैं, द्रोपदी जब सांस सबर के घालैगी  ।।2।<br><br>

    तुम क्यों डूबो सो पढ गुण कै, पाछै पछताओगे सिर धुण कै,<br>
    थारे कुकर्म करणे की सुण कै, अपणे प्राण त्यागने सालैगी  ।।3।<br><br>


    लखमीचन्द रंग आप हुया तै, पार जा सै मन साफ हुया तै,<br>
    सभा तै जै ना इन्साफ हुया तै, अर्जी श्री कृष्ण कै डालैगी  ।।4।<br><br>





</font>
</body>








</html>