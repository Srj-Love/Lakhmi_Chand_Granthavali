<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- हीर रांझे से मिलने के लिये जाती है और क्या कहती है ।</b><br><br>

    उठ खड्या हो रांझे पाली जड़ में हीर खड़ी तेरी,<br>
    दूध-मलाई खांड गेर कै तेरी खातिर लेरी  ।।टेक।<br><br>

    तीन जन्म तक जन्म लिया और तेरा मेरा प्यार रहा,<br>
    मैं श्री तू फरहाद बण्या और आगे का इकरार रहा,<br>
    मैं लैला बणग्यी तू मजनू बणकै प्रेम में ताबेदार रहा,<br>
    इब तू रांझा मैं हीर बणी यो देखणियां संसार रहा,<br>
    तीन जन्म तै पा मोहब्बत तेरी गैल्यांा सै मेरी  ।।1।<br><br>



    मेरै पिछले दोनों जन्म याद सैं प्रेम करण के बारे में,<br>
    बण फरहाद याद करी शीरी रहें गया ढंग म्हारे में,<br>
    मैं लैला तनै मजनू बणकै नाम करया जग सारे में,<br>
    मैं झंग साले में होग्यीण तू होग्याज तखत हजारे में,<br>
    एक रात तेरे मेरे प्रेम नै सुपने मैं घाली घेरी  ।।2।<br><br>

    तन मन धन का मालिक सै तू तेरे सुपर्द गात रहै,<br>
    तेरे मेरे दोनों के सिर पै उस मालिक का हाथ रहै,<br>
    मान बड़ाई होज्यागी बिन रोब खौट मुलाकात रहै,<br>
    हट कै जन्म फेर ल्यूंगी तै तेरे बिना कुण साथ रहै,<br>
    तेरे दर्शन तै प्रसन्न होग्यी मन में खुशी भतेरी ।।3।<br><br>

    सच्चा आशिक समझ तनैं मियां रांझे धोरै आई मैं,<br>
    जितना प्रेम तेरे तै उतना नहीं बाप भाई मैं,<br>
    जो मुंह पै करै बड़ाई खोट हो उसी लुगाई मैं,<br>
    मैं उन केसी नां सूं रांझे प्यार समझ कै आई मैं,<br>
    लखमीचन्द कहै पी ले दूध में खांड मलाई गेरी  ।।4।<br><br>



</font>
</body>








</html>