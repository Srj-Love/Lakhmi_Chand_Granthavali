<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब बाबाजी बान्दी को क्या जवाब देता है।</b><br><br>

    बान्दी हो कै ठाडू घमकावण का,<br>
    तेरा के हक सै इस बाबा नै तावहण का ।।टेक।<br><br>

    स्वाद बात भरी मीठी रस की हो सै,<br>
    मत गर्व करै जिन्दगी दिन दस की हो सै,<br>
    हांसी मसकरी आपस की हो सै,<br>
    या हवा रोकणी किसके बस की हो सै,<br>
    धूमें का सभा हवा के साथ आवण का  ।।1।<br><br>

    सच्चे दिल तै धूणे नै सेहरा सूं,<br>
    तनैं गाल बकी मैं हीणां बण खेरयां सूं,<br>
    धरती नै ओट लिया अम्बर नै गेरया सूं ,<br>
    बता मैं बदमाशी का के मुद्दा ले रहा सूं,<br>
    लिये मेट उमाहया मेरै तोहमन्द लावण का ।।2।<br><br>

    जिस नै नाम लिया उसनै मेरी स्याहमी करदे,<br>
    जो करणी हो मुंह पै बदनामी करदे,<br>
    नाश हुया करै जो बुरा हरामी करदे,<br>
    घर त्याग दिया थारी कौण गुलामी करदे,<br>
    चाहे सिर कटज्याौ पर ना धूणा ठावण का ।।3।<br><br>
    मन मारे बिन सत का मेल नहीं सै,<br>
    धर्म करे बिन या फलती बेल नहीं सै,<br>
    चाहे कूट लिए इन तिल्लां मैं तेल नहीं सै,<br>
    लखमीचन्द गाणा हांसी खेल नहीं सै,<br>
    दुनियां करैगी जिकर तेरे गावण का  ।।4।<br><br>


</font>
</body>








</html>