<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



के बूझै सै काले, तेरे मरघट का टोटा भरग्या रै ।। टेक ।।<br><br>

ऊह्का रक्षक दाता बेली, उसकै धौरे ना पिसा-धेली,<br>
एक रोवै थी नार अकेली, लड़का बेवारस का मरग्या रै ।।1।।<br><br>

जाणै के लिख दी मेरे भाग म्य, या देह आणी दिखै दाग म्य,<br>
डाकू बड़ग्या भरे बाग म्य, मेरी बढती कली कतरग्या रै ।।2।।<br><br>

छत्री सत ऊपर जूझै सै, घटग्या त्यौर न्यू कम सूझै सै,<br>
जै काले सत बूझै सै, मेरा बेटा रोहताश गुजरग्या रै ।।3।।<br><br>

लख्मीचन्द छन्द इसे जड़ियों, कोए मत म्हारे की ढाल बिगड़ियों,<br>
रै! नाग तेरे फण पै बिजली पड़ियो, मेरे कुणबे का पाछा करग्या रै ।।4।।<br><br>




</body>








</html>