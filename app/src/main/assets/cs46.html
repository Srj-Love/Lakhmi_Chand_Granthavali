<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब सोमवती चापसिंह से क्या कहती है।</b><br><br>


    जाण दे हो भुलज्यां पिया, रंज-फिकर नै त्याग दे ।। टेक ।।<br><br>

    इसी हो सै पतिव्रता नारी, तन पै ले ओट मुसीबत भारी,<br>
    पार्वती जै शिव की प्यारी, क्रोध करे तै पति सती कती,<br>
    धड़ तै सर नै त्याग दे ।।1।।<br><br>

    तन पै भारी विपत सही थी, जान फन्दे कै बीच फही थी,<br>
    दमयन्ती पति के साथ गई थी, दुख-सुख नै एकसार समझ,<br>
    पतिव्रता घर नै त्याग दे ।।2।।<br><br>

    जोड़े मैं गैल सजी थी, माळा दिन और रात भजी थी,<br>
    रामचन्द्र नै भी सिया तजी थी, त्याग दई थी सती कती,<br>
    कुण ब्याहे वर नै त्याग दे ।।3।।<br><br>

    लख्मीचन्द हरी गुण गावैंगे, फेर मन इच्छा फल पावैंगे,<br>
    वे नर पाछै पछतावैंगे, छोड़कै जो धर्म मूर्ख नर,<br>
    डर नै त्याग दे ।।4।।<br><br>




</font>
</body>








</html>