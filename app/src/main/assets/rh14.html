<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- रोहताश कंवर को विश्वामित्र ऋषि परीक्षा लेने के लिए सर्प का रूप धारण करके काट लेते है, लड़का मूर्छित होकर जमीन पर गिर जाता है और ऋषि को देखकर लड़का आखरी सांस में क्या कहता है।</b><br><br>


मैं तेरा भूलूं नही एहसान, ऋषि बुलादे माता मेरी नै  ।। टेक ।।<br><br>

ऋषि जी मैं मरया-मरया मै मरया, मनै दण्ड किस करणी का भरया,<br>
हरया तन केले के समान, चीर दिया विष बडबेरी नै ।।1।।<br><br>

ऋषि जी मेरी मरते की ले लिऐ दया, मेरी जननी मां नै न्यू कहयां,<br>
पकड़ रहया काल बली बलवान, भाज सिंहणी तेरे केहरी नै ।।2।।<br><br>

कहै दिये तूं निर्भाग कर्म हेठे की, दया कुछ लेले नै जेठे की,<br>
तेरे सुन्दर बेटे की ज्यान, घेरली  दुख की घेरी नै ।।3।।<br><br>

यो छन्द लख्मीचन्द नै धरया, जा मेरी माता नै बेरा करया,<br>
न्यूं कहिए तेरा चांद दाब लिया आण, काल की रात अन्धेरी नै ।।4।।<br><br>



</body>








</html>