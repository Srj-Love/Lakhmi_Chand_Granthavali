<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    अकल दरोगा की मारी कपड़े तार काट में बड़ग्या ।।टेक।<br><br>

    जब तै बण रहया था फूलझड़ी, तनै मेरी बुद्धी खूब हड़ी,<br>
    जब मूछं और दाड़ी नजर पड़ी, झट काया का सांस लिकड़ग्या रै ।।1।<br><br>

    तेरे परमार्थ मै सिर दूंगा, ल्या तेरे मुट्ठी तक भर दूंगा,<br>
    तेरी इसी गती कर दूंगा, जाणूं रोटी पर तैं टींट गिरड़ग्या रै ।।2।<br><br>

    क्यों बदलै तोते बरगा त्यौर, तू झूठी मारै था बौर,<br>
    जब देख्या ज्यानी चोर, सांप सा लड़ग्या रै ।।3।<br><br>

    लखमीचन्द कर्मां की हाणी, बोलै था तू मीठी-मीठी बाणी,<br>
    जब तै तू बणरया था सेठाणी, न्यूं चेहरे का नक्शा झडग्याग है ।।4।<br><br>



</font>
</body>








</html>