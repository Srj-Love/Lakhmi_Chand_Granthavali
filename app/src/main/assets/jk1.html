<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    तख्ती का मज़बून पढ़या मनैं सोच सै बड़ी,<br>
    एक नार महकदे अदलीखां की कैद में पड़ी  ।।टेक।<br><br>

    कला हिन्दू धर्म की घटती म्हारी प्राचीन मर्यादा मिटती, <br>
    धार आसूं की ना डटती लागरी नैनां तै झड़ी  ।।1।<br><br>


    रोवै सै अपणे धर्म की मारी, तख्ती पै लिखी हकीकत सारी,<br>
    एक हिन्दू की नारी मुसलमान नै हड़ी ।।2।<br><br>

    उठै सौ-सौ मण की झाल, उसका पूरा करैं सवाल,<br>
    पढ़ कै सारा हाल बदन में आग सी छिड़ी ।।3।<br><br>

    गुरु मानसिंह छन्द नै गावै, न्यूं लखमीचन्द शीश निवावै,<br>
    उसकी कैद नै छुटावै, ना तै वा रोवैगी खड़ी  ।।4।<br><br>



</font>
</body>








</html>