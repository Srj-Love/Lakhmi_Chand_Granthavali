<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    इसनै परे सी हटाले हो यो किस पापण का फोटू ठा लिया ।।टेक।<br><br>
    <b>राणी :-<br></b>

    क्यूं तेरी गई बिगड़ अकल सै,  या तेरे घर में खड़ी फसल सै ,<br>
    तेरी तै कौण असल सै, धोखा बड़े बड़या नै खा लिया ।।1।<br><br>
    <b>राजा :-<br></b>

    इस मैं मत समझै कोए अन्देशा, ले लूंगा मांगण तक का पेशा,<br>
    बणग्या मैं नारद मुनि केसा, आसन शील नदी पै ला लिया   ।।2।<br><br>

    <b> राणी :-<br></b>

    तनै मैं सुणाऊं कथा बांच कै,  मेरे तू जाइए धड़ नै तांच कै,<br>
    मरया भष्मासुर नाच नाच कै,  उसनै मजा इश्क का पा लिया ।।3।<br><br>
    राजा :-<br></b>

    सच्चे बन्दां का रूखाला हर सै, यो तेरा पड़ा रहण नै घर सै,<br>
    भष्मासुर मरग्यार तै के डर सै,  एक वर तै विष्णु भी बहू बणा लिया ।।4।<br><br>

    <b>राणी :-<br></b>

    जिसनै बोलां के सेल सहे थे,  इसतै भी ज्यादा ब्योंत नए थे,<br>
    ब्याैहवण रुक्मिणि नै शिशपाल गए थे,<br>
    कुन्दनपुर में मुंह पिटवा लिया ।।4।<br><br>
    <b>राजा :-<br></b>

    वो शीशपाल भूल मैं सोग्या,  भूप नै काट लिया जिसा बोग्या,<br>
    रुक्मिणि नहीं मिली तै के होग्या,<br>
    एब बर तै सिर पै मोड़ धरा लिया ।।5।<br><br>
    <b>राणी :-<br></b>

    तेरै गया लाग इश्क का झटका, आशिकी बांस समझ लिए नट का,<br>
    नहूष भूप स्वर्ग तै पटका, जिसनै इन्द्राणी पै ध्यान डिगा लिया ।।6।<br><br>

    <b>राजा :-<br></b>

    लखमीचन्द सै यो दुख दारुण, कोये बिरला लगै बात बिचारण,<br>
    नहूष भूप नै इन्द्राणी कारण, एक बर तै इन्द्र का पद पा लिया ।।7।<br><br>



</font>
</body>








</html>