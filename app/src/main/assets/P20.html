<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">

<b>वार्ता :  राणी नूणादे पूर्णमल को अब क्या कहती है।</b><br><br>

मेरे जिगर मैं खटकै सै, तेरी सूरत भोली-भोली,<br>
मंगती करकै भीख घालदे, मांगू सू कर झोली ।। टेक ।।<br><br>

मै क्यूकर बैठू दुंख नै खेकै, मरणा होगा तेरा ना लेकै,<br>
इश्क जले नै डाका देकै, लूट लई दिन धोली ।।1।।<br><br>

इन बातां का ना होया तोड़ सै, ओटया गया ना दर्द खोड़ तै,<br>
मरज्याणे तनै मेरी ओड़ कै, नजर फेरली क्यूँ औली ।।2।।<br><br>

तेरा ध्यान कड़ै फिररया सै, मेरा माणस सा मररया सै,<br>
तू लेकै पास लकोह कररया सै, मेरे मर्ज की गोली ।।3।।<br><br>

लखमीचन्द ना बुरी बकण दे, ना कदे उंच और नीच तकण दे,<br>
ना धरती पै पैर टिकणदे, या छ: ऊतां की टौली ।।4।।<br><br>




</body>








</html>