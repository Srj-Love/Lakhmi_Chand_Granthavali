<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- अब तमाम बाते सुनकर चापसिंह सोमवती से क्या कहता है।</b><br><br>


    बोलिए, मुंह खोलिए, हो लिऐ उरे नै गोरी,<br>
    आ लाड करूं ले तेरे ।। टेक ।।<br><br>

    रही तूं किसे चीज मै ना फीकी, तेरे मस्तक मै रोळी-टीकी,<br>
    नाचणा-गाणा कद मै कै सीखी, आगी फिरकै, पाया नै धरकै,<br>
    कर्मा करकै, म्हारे-तेरे गोरी, फेर मिलणे थे चेहरे रै ।।1।।<br><br>

    न्यू नही काम चलै ल्कोह सै, गोरी नही मेरे जिगर मै धौ सै,<br>
    पर मनै एक बात का मोह सै, साथ मैं, पंचायत मैं,<br>
    हाथ मै, ले हाथ गोरी, गैल लिऐ फेरे रै ।।2।।<br><br>

    तूं मेरी साझण हिर-फिरकै, इब नही काम करैगें डरकै,<br>
    आगी रै कांधै झोळी धरकै, टेक कै, कर सेक कै,<br>
    देख कै, ये काम गोरी, आऐ होगे मेरै रै ।।3।।<br><br>

    लख्मीचन्द माळा रट हर की, मिलगी तूं अर्धशरीरी घर की,<br>
    तनै सही राखी बर की, ल्याज, आज,<br>
    धर्मराज, के बाहर ना तै गोरी, लागणे थे डेरे ।।4।।<br><br><br>


    <b><center>कथा समाप्त</center></b><br><br>


</font>
</body>








</html>