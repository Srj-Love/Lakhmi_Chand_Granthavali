<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- सोमवती का डोला तैयार कर दिया गया, सभी सखी सहेली सोमवती को डोले में बिठाने आई तो वहा चापसिंह से चलते समय क्या कहने लगी।</b><br><br>


    सुणता जाईए हो बटेऊ, हमनै कहैणी सै दो बात ।। टेक ।।<br><br>

    कदे म्हारी बहना नै धमकावै, हमनै ठग-डाकू चोर बतावै,<br>
    जब म्हारा लेण आदमी आवै, मत उल्टा ताहिए हो बटेऊं,<br>
    कर दिए म्हारे माणस की साथ ।।1।।<br><br>

    कहण नै मैं होरी थी घणी हाण की, मारी मरगी शर्म बाहण की,<br>
    के-के ल्यावैगा चीज खांण की, हमनै भी खवाइये हो बटेऊं,<br>
    कदे सालियां तै करै ना दुभात ।।2।।<br><br>

    हम तनै देख प्रेम मै भरली, तेरी सुरत देख-देख कै डरली,<br>
    क्यूं तनै नाड़ तले नै करली, मत शरमाइये हो बटेऊं,<br>
    हम तनै याद करैंगी दिन-रात ।।3।।<br><br>

    इब घड़ी आज्यागी ऐश-आनंद की, फांसी कटै विपत के फन्द की,<br>
    शिक्षा लेकै लख्मीचन्द की, लयसुर मै गाइयें हो बटेऊ,<br>
    सौप दिए सतगुरू जी नै गात ।।4।।<br><br>

</font>
</body>








</html>