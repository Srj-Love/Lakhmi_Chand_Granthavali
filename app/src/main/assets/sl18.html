<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- बेला की बात सुनकर बीना क्या कहने लगी।</b><br><br>
है तेरे दिल बिगड़न की बात, हट कमजात,<br>
तू दिन-रात, बदी पै चालती हे ।।टेक।।<br><br>

तू कहरी सै बोल गुमर का, तनै बेरा ना हरी सुमर का,<br>
बुरी करण तै भली उमर का, तनै कर लिया सत्यानाश, हट बदमाश,<br>
हान्डै् क्यूं सांस, सबर के घालती हे।।1।।<br><br>

भला होया ज्ञान राम नै ना दिया, क्यूं तनै बिघन बाड़ मैं पां दिया,<br>
तनै ला दिया, कुल कै दाग, हे! निरभाग,<br>
हांडै आग, फूंस मैं बालती हे।।2।।<br><br>
सहम कररी जिन्दगी का धेला, एक दिन उड़ज्यागा हंस अकेला,<br>
तू बेला घणी नादान, तनै ना ज्ञान,<br>
तू बेईमान, हांसियां मैं टालती हे।।3।।<br><br>

लखमीचन्द ना बात जरा सी, बाहण मतन्या समझै तू ठट्ठा-हांसी,<br>
यू तेरी बदमाशी का लोभ, दे तनै डोब,<br>
कचिया गोभ, टूटज्यागी हालती हे।।4।।<br><br>




</body>








</html>