<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





    <b>वार्ता :-  सुदेशना अब  कीचक को क्या  समझाती है ।</b><br><br>

    शिवजी के वरदान से इसके पांच पति आकाश मैं ।।टेक ।<br><br>

    नित बिना जगाए जगते, उनके विमान गगन में बगते,<br>
    वें डिगते ना इस बैरण के ध्यान से, जब चाहवैं जब पास में  ।।11<br><br>

    मतन्या आग दिखावै फूंस नै, तनै ज्ञान नहीं कंजूस नै,<br>
    उसनै खो देंगे जगत जिहान से, जो फंसैं इश्क की चास में ।।2।<br><br>

    तू अधर्म से नहीं डरै सै, क्यूं बिन आई मौत मरै सै,<br>
    क्यूं झूठा करै सै जबान से, भरया ठाडयां का दूध गिलास में  ।।3।<br><br>

    लखमीचन्द करो शुभ कर्म , बणी रहै दो आख्यां की शर्म,<br>
    चल्या जा अपणे धर्म इमान से, ना तै यो जगत भरैगा विश्वास मैं ।।4।<br><br>




</font>
</body>








</html>