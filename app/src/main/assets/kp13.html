<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :-  अब द्रोपदी कीचक से क्या कहती है :-</b><br><br>

    पांच पति गन्धर्व सै मेरे, तेरे किसे बहोत मार कै गेरे,<br>
    जिनके संग ले राखे फेरे, के रौवैंगे तेरी ज्यान नै  ।। टेक।<br><br>

    रहूं सूं उनकी मारी डरकै, खोटी कोए भी कहदे मुंह भरकै,<br>
    अमृत करकै चाखूं सूं , बुरा वचन नहीं भाखूं सूं ,<br>
    न्यूंए ल्हको कै राखूं सू, इस घूंघट के म्हां श्यान नै  ।।1।<br><br>

    ऊत सैं वैं पीटण के बारे मैं, सहम क्यूं ज्यान फंसावै घारे मैं,<br>
    आरे मैं सिर ना दे सकता, एक चोट भी ना खे सकता,<br>
    बैल कभी रंग ना ले सकता, खाकै देसी पान नै ।।2।<br><br>

    तू कीचक के सोचै दिल मैं, सहम की फांसी घलज्या गल मैं ,<br>
    वे पल मैं झाड़ मरोड़ गिरैंगे, दुश्मन का सिर फोड़ गिरैंगें,<br>
    पकड़ कै घीटी तोड़ गिरैंगे, लुच्चे बेईमान नै ।।3।<br><br>

    लखमीचन्द क्यों ना बदी नै त्यागै, सुती नाग बिड़े की जागै,<br>
    कीचक लागै नेड़ै मतना, काल की खिड़की भेडै़  मतना,<br>
    जाण बूझ कै छेडै मतना, रूप कपट की खान नै  ।।4।<br><br>






</font>
</body>








</html>