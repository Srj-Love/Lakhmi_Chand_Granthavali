<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  यह सुनकर मालिण बड़ी खुश हुई और फूल
        लाकर फूलसिंह को दे दिए । फूल लेकर फूलसिंह क्या
        कहने लगा ।</b><br><br>

    आया था मैं ठहरण खातिर, माणस मारणी बैरण खातिर,<br>
    नौटंकी के पहरण खातिर हार बणया बड़े जोर का  ।।टेक।<br><br>
    हार में ला दिए फूल हजारी, लड़ी गेल्यां एक-एक मणी न्यारी,<br>
    दिल की प्यारी पहर कै चालै,  दो आंख्यां में स्याही घालै,<br>
    लाम्बी नाड़ हूर की हालैं, जैसे गरदना मोर का  ।।1।<br><br>
    जब खिली हार की ज्योति,  तबियत देख देख खुश होती,<br>
    एक-एक मोती सच्चा ला दिया, हीरा पन्ना अच्छा ला दिया,<br>
    कतई रेशमी लच्छा ला दिया, तागा रेशम डोर का  ।।2।<br><br>
    देख्या ख्याल बाग का करकै, सीलक होरी थी पाणी भर कै,<br>
    फिर कै ऊंचा नीचा देख्या, ना कोए दरखत बिन सींच्या  देख्या,<br>
    लटपट बाग बगीचा देख्या, रंग सामण की लोर का ।।3।<br><br>
    मानसिंह छन्द का धरणा, ठीक चाहिए गालब सा भरना,<br>
    लखमीचन्द मरणा होगा पिछलै दरजै, काल बली आ सिर पै गरजै,<br>
    हे मालिक कद हिया लरजै,  उस माशूक कठोर का ।।4।<br><br>


</font>
</body>








</html>