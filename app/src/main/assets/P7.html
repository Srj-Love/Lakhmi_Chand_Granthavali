<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


    <b>वार्ता :—  बान्दी राणी को क्या कहती है।</b><br><br>

    खड़या हुआ घणी देर का, तेरा पूर्ण राजकुमार,<br>
    री! पुचकार ले जा कै ।। टेक ।।<br><br>

    पूर्ण डयोढी उपर कूक्या, बैरण तेरा जीवडा क्यूं ना दूख्या,<br>
    भूखा सै मां की मेर का, लिये सौ-सौ रूके मार,<br>
    री! पुचकार ले जा कै ।।1।।<br><br>

    किसे तू पैर धरै थम-थम कै, री तेरा गजब सितारा चमकै,<br>
    जाणू दमकै चेहरा शेर का, चन्दा की उणिहार,<br>
    री! पुचकार ले जा कै ।।2।।<br><br>

    झगड़े छोड़ धूप-छाया के, कटज्यां रोग सकल काया के,<br>
    तेरे धन माया के ढेर का, खुल्या पड़या बजार,<br>
    री! पुचकार ले जा कै ।।3।।<br><br>

    लखमीचन्द रटया कर राम, तन के झगड़े मिटैं तमाम,<br>
    यो काम नही सै फेर का, जल्दी करो विचार,<br>
    री! पुचकार ले जा कै ।।4।।<br><br>





</font>
</body>








</html>