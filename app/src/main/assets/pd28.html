<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- चन्द्रदत्त कहने लगा कि ऐसा क्या देख लिया । तब
    रणबीर क्या कहता है :-</b><br><br>

    जिन्दगी में जल पिया नहीं, इसे तला के ठण्डे पाणी केसा,<br>
    कदे इशारा ना देख्या इसी नार अकलबन्द स्याणी केसा ।।टेक।<br><br>
    न्हाद थी पर्दा करै फर्द का, मारया मरग्या मैं परी के दर्द का,<br>
    मुखड़ा देखै नहीं मर्द का, नेम सति इन्द्राणी केसा ।।1।<br><br>
    इशारा करकै बदन स्यारगी, कर छाती में आर पार गी,<br>
    जादू पढकै फूल मारगी, बर्मा स्यार कमाणी केसा ।।2।<br><br>
    मनै भय ना कती मरण तै लागै, मिलूं कद प्रेम भतेरा जागै,<br>
    आंख्या आगै हिरती फिरती, धरती कौड़ी काणी केसा ।।3।<br><br>
    लखमीचन्द इश्क जंग झोग्या, इब माशूक कड़ै पड़ सोग्या,<br>
    पलभर मैं अचरज सा होग्या, सुपने जिसी कहाणी केसा ।।4।<br><br>


</font>
</body>








</html>