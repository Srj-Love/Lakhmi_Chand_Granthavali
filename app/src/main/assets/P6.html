<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

    <b>वार्ता :— पूर्णमल रूपेशाह दिवान को क्या कहता है।</b><br><br>

    बिघन की खिडकी खोलै मतन्या, मेरे जिगर नै छोलै मतन्या,<br>
    रूपेशाह घणां बोलै मतन्या, पड़ो सगाई झेरे में ।। टेक ।।<br><br>

    जितने मात-पिता सुतदारा, यू दुनिया का दून्ध-पसारा,<br>
    इन तै न्यारा कती रहूंगा, ना करकै भंग मति रहूंगा,<br>
    गुरू की दया तै जती रहूंगा, न्यू आ री मन मेरे में ।।1।।<br><br>

    मनै ना कायदे तै भगणा सै, मीठा बणकै ना ठगणा सै,<br>
    मुश्किल लगणा सही ध्यान का, हरदम खतरा रहै ज्यान का,<br>
    ह्रदय में दीपक चसै ज्ञान का, क्यूकर रहूं अन्धेरे में ।।2।।<br><br>

    सतगुरू जी के पां धोउंगा, कोन्या बीज बिघ्न का बोउंगा,<br>
    रोउंगा तै नहीं हंसया जा, भक्ति तै दिल सख्त कस्या जा,<br>
    जाण बूझ कै नहीं फंसया जा, मोह-ममता के घेरे में ।।3।।<br><br>

    मानसिंह भोगै ऐश अन्नद, कटज्या जन्म-मरण के फन्द,<br>
    यो घड़कै छन्द गावणां दिखै, चलता रहै सोये पावणा दीखै,<br>
    लखमीचन्द नै आवणा दिखै, लाख चौरासी के फेरे में ।।4।।<br><br>




</font>
</body>








</html>