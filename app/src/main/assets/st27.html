<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:- इस तरह ताराचन्द काम के साथ दान-पुण्य करते रहे और 12 साल गुजर जाते है। दूसरी तरफ चन्द्रगुप्त भी 18 साल का हो जाता है। एक दिन की बात है मंशा सेठ ने चन्द्रगुप्त को अपने पास बुलाया और कहा बेटा तुम्हे तो पता हमारा रूई का व्यापार है, अब समय आ गया तुम अपनी जिम्मेवारी संभालो। इस बार तुम रूई का जहाज लेकर सिंगल द्वीप मे जाओ। यह सुन कर चन्द्रगुप्त मंशा सेठ को क्या कहता है।</b><br><br>
    के सै मेरै गोचरी काम, श्रध्दा ना सै नाटण की,<br>
    तूं मेरा बाप धर्म का सै ।। टेक ।।<br><br>

    बाळक से नै लई थारी आस, सारी उमर बणकै रहूं थारा दास,<br>
    पिता का खास ताराचन्द नाम, निगाह सै ईज्जत डाटण की,<br>
    जगत मै मोल शर्म का सै।।1।।<br><br>

    तुम नहीं रीत बड्यां की चुके, थारे पुन्न-दान करण में रुक्के,<br>
    भूखे मंगते करै सै आराम, नीत रहै अन्न-धन बांटण की,<br>
    रौळा थारे भर्म का सै।।2।।<br><br>

    मै थारी सेवा करूगां हमेश, दिल पै आवै नही कलेश,<br>
    जितने थारे उपदेश तमाम, समय अमृत कर चाटण की,<br>
    योहे मार्ग भले कर्म का सै।।3।।<br><br>

    करी हित चित से सेवा शुरू, भजन तैं पार उतरगे ध्रुव,<br>
    मानसिंह गुरू स्वर्ग केसा धाम, बुद्धि या दुनिया छांटण की,<br>
    मेरा कुढा दास नरम का सै।।4।।<br><br>



</font>
</body>








</html>