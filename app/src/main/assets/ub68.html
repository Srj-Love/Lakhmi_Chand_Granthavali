<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


  <b>  वार्ता : यह रागनी राजा हरिश्चरन्द्र  के इतिहास से है । जब रोहतास कवंर बाग में फूल तोडने के लिये गया था तो उसको सांप ने डस लिया तो राणी मदनावत रोहतास कवंर को देखकर विलाप करती है तो बाग का माली उस समय रानी को क्यात समझाता है ।</b><br><br>


  <b>माटी के मै माटी मिलगी, मिलगी पवन पवन के मैं,<br>
    किसकी रहै रूखाली माली कोन्या फूल चमन के मैं   ।।टेक ।<br><br></b>

    एक दीपक मै तै लिकड़ रोशनी,  धुंवाधार तेल जलग्या,<br>
    इन पांचां मै तै एक लिकड़ कै बेरा ना कितै रलग्या,<br>
    अन्धेरे मैं हुया अन्धेरा चान्दण मैं चान्दण खिलग्या,<br>
    वायु मैं वायु मिलगी और पाणी मैं पाणी मिलग्या,<br>
    जैसे जीव से ब्रह्मा, ब्रह्मा से माया, न्यारी रहै गवन के मैं  ।।1।<br><br>
    जहां रवि शशी ना पक्षपात रज रक्त मझा मद मैं मिलग्या,<br>
    एक अंश मात्र सा स्वरूप बणा गण छोट से कद में मिलग्या,<br>
    जहां द्वितियां नाश ब्रह्मा की शक्ति उस घर की हद में मिलग्या,<br>
    शुक्ष्म सा अस्थूल छोड़ कै परम पदि पद मैं मिलग्या,<br>
    ना गैल नीर मैं ना कटै शस्त्र से जलता नहीं अग्न के मैं  ।।2।<br><br>

    कहे सुणे की ना मानैं तेरी आपै ब्याथा मिटज्यागी,<br>
    जब सड़ उठैगी लाश कवंर की तू आपै उल्टी हटयागी,<br>
    घर बार छोड़ कै चाल पड़ी तेरी न्यूं के जिन्दगी कटज्यागी,<br>
    जगत सराहना करै तेरी तू दुनियां के मां छंटज्यागी,<br>
    एक तुलसी की माला ले कर भगति भजन भवन के मां  ।।3।<br><br>

    बाग का माली न्यूं कहरा सै सुणती हो तै बोल बहू,<br>
    जिनै टोहवै वा ना पावै चाहे कितनिये लाश टटोल बणू,<br>
    बणी-बणी के सब साथी और ना बिगड़ी का मोल बहू,<br>
    तू चित करकै माटी संगवाले मत हो डामाडोल बहू,<br>
    गुरु लखमीचंद बण दासी भगवन की फेर रहैगा जगत नवन के मै  ।।4।<br><br>




</font>
</body>








</html>