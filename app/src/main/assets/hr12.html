<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता -  रांझे पाली की बातें सुनकर रोती-धोती हीर वापस चली
    आई, अगले दिन अक्खन बादशाह के साथ उसका निकाह हो गया । हीर की
    बुआ बूली ने जाकर रांझे को क्या कहा ।</b><br><br>


    परसों तक हीरे आज्यागी तेरे लाड लडावण आली,<br>
    सारी बीत दिवादयूं तेरी तू फिकर करै मत पाली  ।।टेक।।<br><br>


    उस हीरे का दोष नहीं सै खुद घरक्यांर की मत फिरगी,<br>
    तेरे प्रेम की मारी प्यारी कुछ जीवै सै कुछ मरगी,<br>
    लाचारी में उडै डिगरगी वा नहीं पेट की काली ।।1।<br><br>
    कै मैं जाणूं कै वा जाणैं जो उसके साथ बणी सै,<br>
    तेरी ओड़ का फर्क नहीं तु उसका खास धणी,<br>
    अपणे कानां मनैं सुणी सै जो पटमल नै दी गाली ।।2।<br><br>
    मेरी आंख्यां मैं पाणी आग्याक तेरी सुण कै बात दर्द की,<br>
    उस पटमल नै छाती में किसी मारी मार दर्द की,<br>
    तेरे सिवा वा गैर मर्द की नहीं पड़न दे छाली ।।3।<br><br>
    लखमीचन्द कहै न्यूं कहग्यी सै कदे मन के बीच डरें जा,<br>
    तीन रोज़ मैं कुछ ना बिगड़ै भंसा की गैल फिरे जा,<br>
    इतने आवै मौज करें जा तेरे पास खरक की ताली ।।4।<br><br>



</font>
</body>








</html>