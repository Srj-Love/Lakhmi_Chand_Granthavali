<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- रणबीर सिंह उनसे पूछता है कि तुम कौन हो और
    कहां से आई हो जो तुम्हारे साथ हैं, कौन है । रणबीर
    उनसे सारी बातें पूछता है और कहता है कि उस सखी का
    नाम बताओ जिसका अलग से तला बना है। :-</b><br><br>

    तला जनाने न्यारे आली, साहुकार गुजारे आली,<br>
    मृगां जिसे लंगारे आली, या कौण लुगाई सै  ।।टेक।<br><br>

    बह सै धन माया का लौट, कदे कोए मारया जा बिन खोट,<br>
    चालै चोट गवांरा खातिर, सत से बीच बिचारां खातिर,<br>
    मरीजे इश्क बेमारा खातिर खास दवाई सै ।।1।<br><br>

    ध्यान सच्चे ईश्वर का धरियों फेर बेशक निर्भय हो कै फिरयो,<br>
    दया करियों छाया डारण की, मंजिल सै बेमाता हारण की,<br>
    और आगै नक्शा तारण की,  ना रूसनाई सै ।।2।<br><br>
    देख कै गोरी धन थारा हाल, बदलग्या मुझ बन्दे का ख्याल,<br>
    तुम चाल चलो मखनेगज कैसी, कई-कई झलक मोरध्वज कैसी,<br>
    गगन मण्डल मैं सूरज कैसी, थारी कला सवाई सै ।।3।<br><br>
    लखमीचन्द के खता कवि की, शोभा बरणी शशी रवि की,<br>
    उमर छवि की सोला वर्ष की, चिन्ता लगरी प्रेम दर्श की,<br>
    तला के ऊपर जोत अर्श की, या कित तै आई सै ।।4।<br><br>


</font>
</body>








</html>