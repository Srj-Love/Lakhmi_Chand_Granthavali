<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:—  राणी नूणादे पूर्ण के खिलाफ झूठी बात बनाती है और राजा के सामने क्या कहती है।</b><br><br>

तेरे पूर्णमल बदकार नै, दई मारकै गेर,<br>
आज मेरी गैल बुरी करग्या ।। टेक ।।<br><br>

आवतेहे मेरे तै खटकण लाग्या, मैं बोलू थी वो तै अटकण लाग्या,<br>
मेरे झटकण लाग्या हार नै, किसा दिवे तलै अन्धेर,<br>
मेरा सिर काटण नै फिरग्या ।।1।।<br><br>

ना जी फन्दे बीच फहै था, यू तन ना दुख-दर्द सहै था,<br>
न्यूं कहै था खींचकै बाहर नै, दिये छोड पिता की मेर,<br>
मनै लिये समझ पति बरगा ।।2।।<br><br>

गले में घल्या विपत का फन्द, मेरे सब छुटगे ऐश-आनन्द,<br>
रट लखमीचन्द करतार नै, लुटै धन माया के ढेर,<br>
जागज्या क्यूँ जीवताऐ मरग्या ।।3।।<br><br>

मानसिंह भोगै ऐश आनन्द, गुरू दियो काट विपत के फंद,<br>
रट लखमीचन्द करतार नै, ना तै लूटै सै माल का ढेर,<br>
जागज्या क्यूं जीवताऐ मरग्या ।।4।।<br><br>





</body>








</html>