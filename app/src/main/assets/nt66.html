<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  फूलसिंह, नौंटकी आपस में बात करते हैं ।</b><br><br>

    तू कहरी सै मर्द बणन की, मेरे बालक गलियां में रलज्यारगें ।।टेक।<br><br>

    फेर कदे रोवै ना सिर धुण कै, कदे डूबै ना पढ़-गुण कै,<br>
    जब मेरा चालैगा घूंघट तण कै, तेरे प्यारां के दिल शिल्यांण  गे ।।1।<br><br>

    आगै अप अपणा भाग सै, दूर होज्याय मैं इस लाग से,<br>
    हे मेरा जोबन नारद जी का राग सै,<br>
    बह कै पत्थर चलैं पिघल्याग  गें ।।2।<br><br>

    दिल में क्यूं छा री सै अन्धेरी, पुतली क्यों मन मोहन की फेरी,<br>
    जब बहू बणूंगी तेरी,  देख कै लोग पड़ोसी जलज्यांगे ।।3।<br><br>

    लखमीचन्द आंगलियां घड़ी गिणूंगी, ओढ पहर कै बणू ठणूंगी,<br>
    ए जब बहू बणूंगी तेरी, मेरै घी केसे दीवे बलज्यांगे ।।4।<br><br>


</font>
</body>








</html>