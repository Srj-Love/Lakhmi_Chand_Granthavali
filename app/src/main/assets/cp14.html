<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">
    <b>वार्ता  :-  शकुनी अब दुशासन की क्या बड़ाई करता है ।</b><br><br>

    कह शुकनी, दुशाषन केसा, दूसरा और जननी नै जाया ना  ।।टेक।<br><br>


    बड़ा रजपूत शूरमा नामी, तेरे मै ना बल और दिल की खामी,<br>
    ऐकले दुशाशन की स्याहमी, सिर पांडवों नै ठाया ना  ।।1।<br><br><br>


    न्यूं कहकै दासी री दासी री दासी, ताली पीट करण लगया हांसी<br>
    दई एक शुकनी नै शाबाशी और पंचा नै कती सराहया ना  ।।2।<br><br><br>


    बिन संगवाये फसल नहीं सै, शेर सै तू स्याल की नसल नहीं सै,<br>
    मैं तै न्यूं जाणूं था असल नहीं सै, जै इबकै पकड़ द्रोपदी नै लाया ना  ।।3।<br><br><br>

    लखमीचन्द प्रण के सिवा, और नहीं सूझै मरण के सिवा,<br>
    शुकनी दुर्योधन कर्ण के सिवा, सभा के मन भाया ना ।।4।<br><br>





</font>
</body>








</html>