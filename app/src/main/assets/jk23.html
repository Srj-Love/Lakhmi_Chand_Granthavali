<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    ओ किमैं भरी जवानी, कुछ कलयुग का काम दादा डटा ना जा ।।टेक।<br><br>

    बहुत सी बीर बर दिन में मरले, पति कै शीश दुनामां धरले,<br>
    कर ले सौ-सौ बेईमानी, वै गुलाम, उनमें छटां ना जा ।।1।<br><br>

    कद मौत आवैगी मेरे नां की, मुश्किल मिलैगी दवाई घा की,<br>
    सुणयां मनैं मेरी माँ की जबानी,
    हम कर दिए बदनाम, न्यारी पटया ना जा ।।2।<br><br>

    मैं रह री सूं सबर शान्ती खे कै, दादा जाईए मरज की दवाई दे कै,<br>
    हो ले कै कोतर-खानी, जी करज्या सुबह शाम,<br>
    आप तै कटा ना जा ।।3।<br><br>

    बकलो चाहे लखमीचन्द नै गाली, कहैगा जिसी आंख्या देखी भाली,<br>
    ओ में लाला आली निशानी, दादा अब उठते ना दाम,<br>
    कायदे तै घटया ना जा ।।4।<br><br>



</font>
</body>








</html>