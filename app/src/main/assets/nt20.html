<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- फूलसिंह यह कहकर भाई के पास चला गया । फूलसिंह
    की बात सुनकर भाई ने कहा तुम्हारे लाड करने वाला अभी
    मैं जिन्दा हूं। यह सुनकर फूलसिंह ने क्या कहा ।</b><br><br>


    लाड प्यार माटी में मिलगे इब के पुचकारै सै,<br>
    भाई भूपसिंह तेरी बहू रात दिन तान्यां तै स्यारै सै ।। टेक।<br><br>

    सोलै माथै कदे ना बोलै चाहे जब घर में जाले,<br>
    कदे भी राजी हो कै ना कहती आ देवर भोजन खाले,<br>
    मनैं पाणी मांग्या था पीवण नें बोली आपए-पी-प्याले,<br>
    घणी खुशामन्द का भूखा तै उस नौंटकी नै ब्या हले,<br>
    घरां रहण का धर्म नहीं जब न्यूं् बोली मारै सै ।।1।<br><br>

    जिस घर में रहै रोज लड़ाई न्यूंा के हों सैं गुजारे,<br>
    सब कुणबे की एक सलाह बिन सब दुखी न्यारे-न्यारे,<br>
    घर के माणस लड़यां करैं जब गैर बणां करैं प्यारे,<br>
    तेरी बहू के झगड़ां नैं जाणैं अगड़ पड़ौसी सारे,<br>
    लोग कहैं इसा जुल्म ना देख्या जिसा जुल्म थारै  सै ।।2।<br><br>

    लक्ष्मण की ज्यूं बणां फिरूं था भाई का हितकारी,<br>
    भाई केसी चीज जगत में और नहीं सै प्यारी,<br>
    राम लक्ष्मण भरत शत्रुघ्नफ नैं जाणैं दुनियां सारी,<br>
    राज तिलक की गेंद बणाकैं भरत नैं ठोकर मारी,<br>
    पर आज-काल भाई के सिर नैं खुद भाई तारै सै ।।3।<br><br>
    काम करण मैं कसर ना घालूं मेरे लायक जो सै,<br>
    कार व्यवहार करण में बता कदसी करी लहको सै,<br>
    बाप बराबर समझूं था, मेरे नहीं जिगर मैं धो सै,<br>
    बड़ी भाभी नैं छोटा देवर बेटे केसा हो सै,<br>
    कहै लखमीचन्द समझणियां माणस सब तरियां हारै सै ।।4।<br><br>



</font>
</body>








</html>