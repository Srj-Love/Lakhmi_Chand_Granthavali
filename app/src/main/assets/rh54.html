<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- राजा हरिशचन्द्र राणी मदनावत को मारने के लिऐ तैयार होता है तो राणी क्या बोलती है।</b><br><br>


जै तेरी डाण निगाह में जचली, मार तेरे मारे बिना मरूं थी के ।। टेक ।।<br><br>

बेशक तेग मार मेरे धड़ मै, मोती रहया करै था तेरी लड़ मैं,<br>
रहूं थी अवधपूरी में तेरी जड़ मैं, बतादे उड़ै छोरट खाया करूं थी के ।।1।।<br><br>

मेरा दुनियां मै भ्रम फूटरया, तूं तै नौकर बण ऐश लूटरया,<br>
देख भूखी का पेट टूटरया, बचाकै लाश धरूं थी के ।।2।।<br><br>

साजन समो आवणी-जाणी, हो तनै कोन्या बात पिछाणी,<br>
मनैं तूं कहै था बेटा खाणी, उसनै भी आपै खाऐ फिरूं थी के ।।3।।<br><br>

लख्मीचन्द कहै विपता भारी, गई थी पनघट पै बण पणिहारी,<br>
उस दिन डरग्यी ब्राह्मण की मारी, उड़ै मैं अपणा नीर भरूं थी के ।।4।।<br><br>





</body>








</html>