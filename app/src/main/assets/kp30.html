<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता :-  कीचक कामान्य होकर द्रोपदी की ओर लपकता
    है । वह बचकर भागना चाहती है, तो उसके केश कीचक
    के हाथ में आ जाते हैं । वह उसका धर्म बिगाड़ने की
    कोशिश करता है तो द्रोपदी उसे क्या कहती है :-</b><br><br>



    अग्नि के तुल जाण ले तू इस दासी के केश,<br>
    हटज्या छोड़ कै दाने ।।टेक।<br><br>

    तू ना डरै मरण के भय से, मै थारे द्वार आण पड़ी ऐसे,<br>
    जैसे पार्वती की आण ले, द्वारै खड़े गणेश, हटज्या  छोड़ कै दाने ।।1।<br><br>


    क्यूं ना बदी करण तै डरै, तू बिन आई मौत मरै,<br>
    मनै दुखी करै तनै डाण ले, तेरै नहीं दया का लेश,<br>
    हटज्या छोड़ कै दाने  ।।2।<br><br>

    तुम सो जितने राजा और राणी, मेरी सुण लियो धर्म की बाणी,<br>
    जो दूध और पाणी छाणले, करते न्याय नरेश,<br>
    हटज्या छोड़ कै दाने ।।3।<br><br>

    लखमीचन्द तज बात गैलड़ी, एक दिन मिलै काठ की बैलड़ी,<br>
    तू पकड़ पहलड़ी बाण ले, ओ म्हारे भारत देश,<br>
    हटज्या छोड़ कै दाने ।।4।<br><br>





</font>
</body>








</html>