<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :-  फूलसिंह मन में सोचता है।</b><br><br>

    कित बसै रै शहर मुलतान जमाने नै टोहलूंगा घूम घूम कै ।।टेक।<br><br>
    मैं खींचे खड़या दुधारी जंग की, जाणूं सूं सब बात उस लंक की,<br>
    परी नौंटकी की श्यान बीच बस री सै रूम-रूम कै ।।1।<br><br>

    कद मन-तन की कह रहैगी, सब दुख सुख की सह रहैगी,<br>
    हूर कद पहरैगी नया पराहन, नगीने बिच जड़े टूम-टूम कै ।।2।<br><br>

    समय आगी दुख सुख सहण की, गैर तै ना बात कहण की,<br>
    जिसनै ना लेण देण की बाण, चलया घर मांगण सूम-सूम कै ।।3।<br><br>

    कह लखमीचन्द इब किसतै करूं रिपोर्ट,<br>
    भाभी नै ताना मार दिया बिन खोट,<br>
    किसे की जोट मिलावै भगवान, भतेरे मरज्यां काया हूम-हूम कै ।।4।<br><br>



</font>
</body>








</html>