<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- पदमावत अब क्याा कहती है ।</b><br><br>
    त्यारी करी सिंगार की मेरी तबियत डटण लगी  ।।टेक।<br><br>

    बैठी बणैक बहू निराली, माथे पै दो जुल्फ लहरावैं काली,<br>
    थाली भरी खांड कसार की, भर-भर मुट्ठी बटण लगी ।।1।<br><br>
    बैठगी मृग्यां किसी पंगत, छांट कै मदजोबन की रंगत, <br>
    संगत करे बिना भरतार की, किसनै मालूम पटण लगी ।।2।<br><br>
    स्वासन बीर मर्द बिन घरां, बता कित उड़ज्यां  बिना परा,<br>
    रही तड़प तरहां बीमार की, पिया पिया रटण लगी ।।3।<br><br>
    लखमी चंद हाथणी सूनी, दिन तै रात दीखती दूनी,<br>
    जैसे बेहुनी नार की, कैसे रतियां कटण लगी  ।।4।<br><br>


</font>
</body>








</html>