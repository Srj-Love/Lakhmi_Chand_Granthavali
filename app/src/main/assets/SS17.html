<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">
<p><b>वार्ता :-  शादी की सभी रस्मे पूरी हो जाने के बाद, राज अश्वपति चलने के लिये आज्ञा मांगते हैं, तो दूम्मतसैन क्या कहते हैं ।</b><br><br>

    शादी करी मेरे पुत्र की, मेरे दुख-दरिद्र कट लिए ।। टेक ।।<br><br>

    भक्ति करूं था राम की, आज टेर मेरी सुण लई,<br>
    कुछ आप नैं करदी दया, ये पाप न्यारे छंट लिए ।।1।।<br><br>

    तेरै राज पाट हर नै दिया, मैं खुद तन्हा कंगाल हूं,<br>
    आज मेरे नाम से संसार मैं, घर-घर बधावे बंट लिए ।।2।।<br><br>

    राज छुटया किस्मत ढली, दुश्मन चढे सिर गरज कै,<br>
    धन लुटया बेकार हूं, मेरे नेत्र तक घट लिये ।।3।।<br><br>

    कहै लख्मीचंद इस कर्म का, बदला कहीं जाता नहीं,<br>
    वो पार गए संसार से, जिननै नाम हर के रट लिए ।।4।।<br><br>


</p>




</body>








</html>