<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :-  मीरा कहती है ।</b><br><br>


    मेरा ध्यान पती, मेरी ज्यान पति, भगवान पति,<br>
    थारी रटन मेरे मन मैं  ।।टेक।<br><br>

    पति तेरा ध्यान प्रेम तैं धरया, मेरा सब तरियां मन भरया,<br>
    निराकार पति, घरां बहार पति, करया प्यार पति,<br>
    तेरा सुण कै पल छन मैं ।।1।<br>

    मैं कायदे तै ना घटूं,  परण तै हरगिज भी ना हटूं,<br>
    रटूं नाम पति, स्वर्ग धाम पति,<br>
    सुबह शाम पति, हजार बार दिन में ।।2।<br><br>

    सब झगड़े कर दिए बन्द,  काट दो जन्म-मरण के फन्द,<br>
    नन्द लाल पति, गोपाल पति,<br>
    फिलहाल पति, तेरी जोत मेरे तन में ।।3।<br><br>


    लखमीचन्द हरी गुण गाओ, सदा सतगुरू के दर्शन पाओ,<br>
    आओ चलो पति, मत टलो पति, न्यू मिलो पति,<br>
    जैसे ध्रुव नै मिले थे बण मैं ।।4।<br><br>



</font>
</body>








</html>