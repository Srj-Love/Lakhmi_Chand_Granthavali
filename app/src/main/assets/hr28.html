<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    हो तनै पाणी क्यूं  ना प्यावैंगी, जब अलख जगाई म्हारे कूए पै ।।टेक।<br><br>
    के बणी कर्म की रेख, तनै ले लिया भगमा भेष,<br><br>
    तनै जाते नै देख लंखावैगी, जो देग्या दिखाई म्हागरे कूए पै ।।1।<br><br>


    नेत्र खोलै कदे मीचै, बाबा जी के देखै उपर नीचै<br>
    तेरा पीछै जिकर चलावैंगी,  जै देग्या दिखाई म्हारे कूए पै ।।2।<br><br>
    वा कडै छोड़ी जिसके साथ लिए फेरे,<br>
    बाबा जी फिरते बहुत लुटेरे,<br>
    तेरे डेरे पै आसन लावैंगी, जै देगा दिखाई म्हारे कूए पै  ।।3।<br><br>

    लखमीचंद करैंगी तेरी मेर, ला देंगी घी बूरा के ढेर ,<br>
    तेरी फेर खुशामन्द ठावैंगी, जै देगा दिखाई म्हारे कूए पै  ।।4।<br><br>


</font>
</body>








</html>