<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>माली के नै बांधी थी ठाड, राणी नै दिल डाट लिया ।। टेक ।।</b><br><br>

ब्राह्मण के ना सच्चे बोल जरे थे, बड़े दारूण-दुख भरे थे,<br>
करे थे मनै अवधपूरी में लाड, कांशी म्य न्यारा पाट लिया ।।1।।<br><br>

राम नै बेल जहर की बोणी, या न्यूये दीखैं जिन्दगी खोणी,<br>
होणी नै दिए थे घर तै काढ, बालम का कर्जा बांट लिया ।।2।।<br><br>

चलै थे कदे छत्र की छाया म्य, गर-गाप रहैं थे धन माया म्य,<br>
काया म्य चढया जहर करकै गाढ़, मर पड़ कै घाट लिया ।।3।।<br><br>

लख्मीचन्द नै छन्द धरया सै, तेरे कारण बड़ा दुख भरया सै,<br>
इब खाली पड़या सै रे! बाढ, हरया खेत था जो काट लिया ।।4।।<br><br>




</body>








</html>