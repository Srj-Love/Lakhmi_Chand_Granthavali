<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :- अब फूलसिंह अपनी भाभी से क्या कहता है ।</b><br><br>

    सुण-2 कै नै तेरे बोल भावज तिस मिटगी री ।।टेक।<br><br>
    तेरा दिदा फिरै था अधर कै, बोली तिरछा घूंघट करकै,<br>
    मारया भर कै नै पिस्तोल, भावज नश कटगी री ।।1।<br><br>
    तनै तै बाण कसूती पकड़ी, मैं बोल्या तू ज्यादा अकड़ी,<br>
    तखड़ी ज्यूं डामाडोल, भावज, डस छंटगी री ।।2।<<br>>
    आज तू बैठी प्रण हार कै, मुझ पै दुख दर्द डार कै,<br>
    मार कै दामण की झोल, भावज परै हटगी री ।।3।<br><br>
    के जल पिए बिन ना सरै,  हट बस खड़ी रहै तू अलग परै,<br>
    लखमीचन्द छन्द धरै टटोल, भावज गिरदिश घटगी री ।।4।<<br>br>


</font>
</body>








</html>