<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता :- बीना कहने लगी कि महाराज आपका धन्धा क्या है। आप अपना काम बताओ जिससे तुम्हारा रोटी का गुजारा चलता है। अब बीना लकड़हारे से क्या पूछती है।</b><br><br>
तेरा जंगल म्य अस्थान, कमाया के करै सै ।।टेक।।<br><br>

छूटगे हवा देण के जंगले, सोच पतिभर्ता आले ढंग ले,<br>
पड़ी कंगले जिसी दुकान, उम्हाया के करै सै।।1।।<br><br>
सतावै मत अवसर के चुके नै, मतन्या छेड़ जख्म दुखे नै,<br>
मेरे किसे भूखे ने जजमान, जिमाया के करै सै।।2।।<br><br>

मैं तनै बचन कहूं सूं सच्चे, जोट म्हारी हसां केसे बच्चे,<br>
सच्चे भगतां नैं भगवान, सताया के करै से।।3।।<br><br>

कहै लखमीचन्द कर कार ढेठ की, बगै क्यूं सागर तै जगह लेट की,<br>
मुश्किल बाजै तान, पेट की कामं पराया के करै सै।।4।।<br><br>



</body>








</html>