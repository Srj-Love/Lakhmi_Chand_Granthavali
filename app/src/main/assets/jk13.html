<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :-  ज्यानी अब क्याी जवाब देता है ।</b><br><br>
    री हटज्या नैं दूर पापण, क्यूं सोवते के सिर पै चढ़गी  ।। टेक।<br><br>

    घास चरली हो तै केशर बोदूं, चीज तेरी एक गई हो तै दो दूं,<br>
    खोदूं गरूर बडापण, जै कोए मुंह तैं खोटी कढ़गी  ।।1।<br><br>

    लोटग्या आनन्दी सी छागी, तेरे बागां मै सीली छाया पागी,<br>
    तू लागी कमशूहर थापण, तू कितका स्कूल पढ़गी ।।2।<br><br>

    सेज कदे सोई ना साखां की, बरतै तरहां नालायकां की,<br>
    तेरी आंख्यां की घूर सांपण, लाठी तै भी डयोढी बढ़गी ।।3।<br><br>

    के समझाऊं मति मन्द नै, न्यूं सोची ब्राह्मण लखमीचन्द नै,<br>
    छन्द नै लगे भरपूर छापण, जाणूं तूरां की कीली गड़गी  ।।4।<br><br>


</font>
</body>








</html>