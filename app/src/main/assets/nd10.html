<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">

   <b> वार्ता :- अब हर समय दमयन्ती का चेहरा मुरझाया सा रहने लगा, राणी राजा भीमसैन के पास गई, और क्या कहने लगी।</b><br><br>

    दमयन्ती कुन्द रहण लागगी, बोलण तैं बन्द बाणी होगी,<br>
    रचा स्वंयबर शादी करदयो, ब्याहवण जोगी स्याणी होगी ।। टेक ।।<br><br>

    काम देव का जंग देखकै, बेटी का दिल तंग देखकै,<br>
    दमयन्ती का ढंग देखकै, मुश्किल रोटी खाणी होगी ।।1।।<br><br>

    चाहिये बात धर्म की कहणी, होगी तन मै विपता सहणी,<br>
    स्याणी बेटी कवारी रहणी, दिन-दिन धर्म की हाणी होगी ।।2।।<br><br>

    पहले थी नादान अवस्था, के समझै थी अज्ञान अवस्था,<br>
    इब सोला वर्ष की जवान अवस्था, तनै भी बात पिछाणी होगी ।।3।।<br><br>

    लख्मीचन्द छन्द धरया करैं थे, कर्म कर दोष नै हरया करैं थै,<br>
    जो पहलम गृहस्थी करया करै थे, वैं छोड़दी बात पुराणी होगी ।। 4 ।।<br><br>



</font>
</body>








</html>