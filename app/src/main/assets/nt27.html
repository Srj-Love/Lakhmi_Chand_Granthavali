<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- अब भाभी फूलसिंह को क्या कहती है ।</b><br><br>

    हो जै जागा प्रदेश जले रो रो के मरलूंगी,<br>
    ले कै कटारी हाथ अपणी नाड़ कतर लूंगी ।।टेक।<br>

    <b>  भाभी :-<br></b>

    सुणिए मेरी नणद के बीर,<br>
    म्हारा तेरा जिन्दगी भर का शीर,<br>
    अपणे सिर का तार कै चीर, तेरे पायां मैं धरलूंगी ।।1।<br><br>
    <b> फूलसिंह :-<br></b>

    कहूंगा बहुत घणी हद होली,<br>
    मेरै गई लाग जिगर में गोली,<br>
    भाई तेरी बहू न्यूं बोली, गैर मानस नै बरलूंगी ।।2।<br><br>
    <b>  भाभी :-<br></b>

    मैं तनैं बात बता दूं सारी,<br>
    तनै सब तरियां हिम्मत हारी,<br>
    बेशक नाड़ काट लिये म्हारी, जै बचनां तै फिरलूंगी ।।3।<br><br>



    <b> फूलसिंह :-<br></b>

    कितनी मोटी पली छोड़ दे, चाहे रोवती नैं खली छोड़दे,<br>
    हाथां तै बली छोड़ दे , नाव मैं आपै तिरलूंगी ।।4।<br><br>
    <b> भाभी :-<br></b>

    दोनों देवर भाभी रहैंगे कट्ठे, खाण नैं दूध घी बूरा के मटठे,<br>
    तू भी कर लिए सो सो ठटठे, जब खूब सिगंरलूंगी ।।5।<br><br>
    <b> फूलसिंह :-<br></b>

    कहै थी मैं के मारी मरूं किसे के डर की,<br>
    सच्ची बणैं थी भगतणी हर की,<br>
    एक मैं बहू घराने घर की, इसी के तेरे तै डर लूंगी ।।6।<br><br>
   <b> भाभी :-<br></b>

    गुरु बिन कौण ज्ञान का देवा, थारे बिन कौण पार करै खेवा,<br>
    मानसिंह की कर सेवा, मैं पार उतरलूंगी ।।7।<br><br>

</font>
</body>








</html>