<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता:- चापसिंह ने जब छूट्टी की दरखास्त दी तो क्या लिखा।</b><br><br>


    छ: महीने की कहण सै, रहया सै महीना एक,<br>
    दे दिये छूट्टी जाण की ।। टेक ।।<br><br>

    चाहे भूखा-कंगला हो चाहे अमीर, सब का सुख चाहवै सै शरीर,<br>
    बीर-मर्द बिन्या रहण से, और चाहे सुख रहो अनेक,<br>
    चन्दगी ना खेलण खाण की ।।1।।<br><br>

    बिना जमा किसा साहूकार, मर्द बिन रहै बेहूनी नार,<br>
    असवार अलहदा रहण से, बिना पछाड़ी बिना मेख,<br>
    घोड़ी के जगह पकड़ै सै ठाण की ।।2।।<br><br>

    न्यूं सोचै जमींदार अगेती, फायदा कुछ दे ना फसल पछेती,<br>
    खेती का दुख सहण से, जब ईश्वर राखै टेक,<br>
    कमाई हो सफल किसान की ।।3।।<br><br>

    लख्मीचन्द छन्द की विधि, समय किसे एक-आधे की सधी,<br>
    नदी का अमीरस बहण से, हो जिनकै ज्ञान का विवेक,<br>
    मिलै उन्है प्रभी न्हाण की ।।4।।<br><br>



</font>
</body>








</html>