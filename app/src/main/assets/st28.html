<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


  <b>  वार्ता:- चन्द्रगुप्त अपने धर्म पिता मंशा सेठ के आदेशानुसार चलने की त्यारी करके अपनी माता से आज्ञा लेने जाता है तो वही पर मंशा सेठ के दो पुत्रो करोड़ी व मरोड़ी और साथ मे दोनो भाभी वहा पर थी। अब जाते वक्त चन्द्रगुप्त क्या कहता है</b><br><br>

    चन्द्रगुप्त तेरा याणा, भरकै चाल्या जहाज,<br>
    आज कोऐ चींज मंगा मेरी मां ।। टेक ।।<br><br>

    क्यूँ मुर्झाग्या फूल गुलाबी, थारे चेहरे की झड़गी आबी,<br>
    री भाभी जै कुछ तनै भी मंगाणा, थारे सिद्ध करद्यूं सब काज,<br>
    दाम किमै लेहरी हो तै ल्या।।1।।<br><br>

    बाळक से नै ली थी थारी शरण, रोज सेवा करूं पूजूं चरण,<br>
    आज अपणा परण निभाणा, राखूंगा कुल की लाज,<br>
    चाहे मेरा धड़ पर तै सर जा।।2।।<br><br>

    इब तक मनै आनन्द भोगा, तनै कर दिया कमाण-खाण जोगा,<br>
    होगा सिंगल द्वीप मै जाणा, सधा सै पहला मौका आज,<br>
    मनै प्रदेश जाण का चा।।3।।<br><br>

    गुरू मानसिंह पेड़ आनन्द का, ख्याल जो कर लिया लख्मीचन्द का,<br>
    हो मुशिकल छन्द का गाणा, जब बाजण लागै साज,<br>
    घणखरे रहज्यां सै मुंह बा।।4।।<br><br>





</font>
</body>








</html>