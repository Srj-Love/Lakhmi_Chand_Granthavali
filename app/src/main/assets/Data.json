[
  {
    "id": 1,
    "name": "1— सत्यवान सावित्री",
    "dataList": [
      {
        "id": 0,
        "name": "कथासार :—",
        "story": "<p><b>कथासार :—<br><br></b>\n    जब पाण्डवों को कौरवों ने वनवास दिया तो पांचों पाण्डव तथा\n    उनके साथ द्रोपदी मारकण्डे ऋषि के आश्रम पर पहुंच जाते हैं।\n    मारकण्डे ऋषि ने उनका बडा सम्मान किया तथा पांड्वो ने फिर\n    कुछ दिन वहीं पर निवास किया। एक दिन मारकण्डे ऋषि और धर्मपुत्र\n    युधिष्ठर बैठे आपस में बात कर रहे थे। धर्मपुत्र ने अपनी विपता के विषय\n    में कहा कि हम तो जंगल का दुख-सुख सहन कर सकते हैं, परन्तु हमारे\n    साथ द्रोपदी भी है, यह जंगल का दुख कैसे सहन करेगी। मारकण्डे ऋषि कहते\n    हैं कि पतिव्रता स्त्री हर समय साथ रखनी चाहिए। सावित्री पतिव्रता स्त्री थी, वह अपने\n    पति सत्यवान को धर्मराज के घर से जीवित करवाकर लाई थी। धर्मपुत्र ने कहा कि हे! ऋषि\n    जी यह सावित्री कौन थी और सत्यवान कौन था, इनका चरित्र हमें विस्तार से बताने का कष्ट\n                      करें। युधिष्ठर की बात सुनकर मारकण्डे ऋषि सावित्री का चरित्र सुनाते हैं।  <br>\n     \n</p>"
      },
      {
        "id": 1,
        "name": "1- धर्म पुत्र कहैं नही दुखी कोये....",
        "story": "<p>धर्मपुत्र कहैं नही दुखी कोये, जिसी दुखी त्रिया म्हारी,<br>\n    इतनी सुणकै मारकण्डे नै, धर्म-कथा करदी जारी  ।।टेक ।।<br><br>\n\n    एक अश्वपति महाराज तेजस्वी, सूर्य के समान हुये,<br>\n    यज्ञ करता तप करता, युद्व करता बलवान हुये,<br>\n    गऊ-ब्राह्मण-साधू का प्यारा, गुरू चरण में ध्यान हुये,<br>\n    अतिथि सेवा पांच महायज्ञ, शास्त्रों के ज्ञान हुये,<br>\n    जितने राजा थे पृथ्वी के, हरदम रहैं आज्ञाकारी ।।1।।<br><br>\n\n    अस्त्र-शस्त्र का ज्ञाता था, कठिन लडाई लडै रन में,<br>\n    विधि से रक्षा करै प्रजा की, आई सो करता मन में,<br>\n    सब राजों में श्रेष्ठ भूप कै, कमी नहीं माया-धन में,<br>\n    नहीं सन्तान हुई भूप कै, फिकर करया करता तन में,<br>\n    संहस्त्र मन्त्रों का जाप करया, उन्हे कठिन व्रत करकै भारी ।।2।।<br><br>\n\n    इन्द्री जीत ब्रहमचारी बण, नियत आहार किया करता,<br>\n    अग्नि में आहुति मन्त्रों से, संहस्त्र बार किया करता,<br>\n    दिन के छठ भाग म्य भोजन, करकै प्यार किया करता,<br>\n    18 वर्ष तक यज्ञ हवन तप, मन को मार किया करता,<br>\n    प्रसन्न हुई जब दर्शन दे कै, बोली सावित्री प्यारी ।।3।।<br><br>\n\n    अग्नि में से प्रकट हो कै, फिर सावित्री फरमाई,<br>\n    दर्शन दे दिये प्रसन्न हो कै, सन्मुख तेरे खडी पाई,<br>\n    लख्मीचंद नै पतिभ्रता की, स्तुति हित से गाई,<br>\n    एक कभी दो चार कभी, हर बार सति होती आई,<br>\n    वाहे सति जो करै पति की, रात-दिनां ताबेदारी ।।4।।<br>\n\n\n\n</p>"
      },
      {
        "id": 2,
        "name": "2- ले छत्री वरदान लिये जो ब्रह्मा....",
        "story": "<p><b>वार्ता :— अश्वपति महाराज बडे धर्मात्मा पुरूष थे । वह यज्ञ-हवन तप-भजन व्रत में बहुत विश्वास रखते थे, परन्तु सन्तान नहीं थी । एक दिन यज्ञ में से सावित्री देवी प्रगट होती है और अश्वपति महाराज से क्या कहने लगी :—</b><br><br>\n\n   ले छत्री वरदान लिये, जो ब्रह्मा नै बरणां सै,<br>\n   धर्म विषय मैं इब कोये, प्रमाद नहीं करणां सै  ।।टेक।।<br><br>\n\n   <b>अश्वपति :—<br></b>\n   धर्म विषय को सत्य जाणकै, मनै ईश्वर टेरा सै,<br>\n   मिलै मुझे सन्तान बिना, न्यूऐ घर सुन्ना डेरा सै,<br>\n   पुत्र बिना गृहस्थी का, निशदिन फिका चेहरा सै,<br>\n   हों बहुत से पुत्र तप भजन का, यो कारण मेरा सै,<br>\n   ऋषि कहैं पुत्र बिना, नर अधोगति मरणां सै ।।1।।<br><br>\n\n      <b>सावित्री :—<br></b>\n   तेरे मन की बात सोचकै, मैं ब्रह्मा तै बतलाई,<br>\n   यज्ञ हवन तप व्रत से खुश हो, कन्या तुरन्त रचाई,<br>\n   इस तैं आगै और सवाल भूलकै, करै मत भाई,<br>\n   होणां सै जो इसतै होज्या, इसमें तेरी भलाई,<br>\n   ब्रह्मा नै वरदान दिया मनै, ल्हको कै कित धरणा सै ।।2।।<br><br>\n\n   वो देवी अन्तरध्यान हुई, और राजा अपणे घर आग्या,<br>\n   आन्नद से राजा सकल प्रजा का, पालन करण लाग्या,<br>\n   कुछ दिन पाछै पटराणी कै, गर्भ रहा मन भाग्या,<br>\n   जैसे शुक्ल पक्ष का चांद गगन मैं, दिन-दिन दूणां छाग्या,<br>\n   गर्भ की पूरी समय हुई फेर, झूठा के जरणां सै ।।3।।<br><br>\n\n   उस कन्या के नामकरण नै, पण्डितों को बुलाया,<br>\n   सावित्री की दई कन्या, सावित्री-ऐ नाम धराया,<br>\n   लक्ष्मी कैसी देव कन्या कै, पडै रूप की छाया,<br>\n   तेज देख किसी राजकवंर नै, ब्याह नहीं करणा चाहया,<br>\n   कहै लख्मीचंद सब धर्म जाणते, एक ईश्वर का शरणां सै  ।।4।।<br><br>\n\n\n</p>"
      },
      {
        "id": 3,
        "name": "3- सावित्री नै समय पै आकै सिर....",
        "story": "<p><b>वार्ता :—   दिन-प्रतिदिन सावित्री जवान होती गई तो राजा की चिन्ता भी बढती जाती है ।</b><br><br>\n\n    सावित्री नै समय पै आकै, सिर चोटी अस्नान किया,<br>\n    पर्वत के उपर जाकै अपणे, ईष्ट देव का ध्यान किया ।।टेक।।<br><br>\n\n    ब्राह्मणों से करा हवन लिये, इष्ट देव से वरदान धन लिये,<br>\n    मात-पिता के सीर वचन लिये, सब का आदर मान किया ।।1।।<br><br>\n\n    माला इष्ट देव की पाकै, अपणे पिता की जड़ में जाकै,<br>\n    लज्जित सी हो के बैठगी आकै, मुख से नहीं ब्यान किया ।।2।।<br><br>\n\n    पिता पुत्री को जवान देख, सोचण लाग्या जतन अनेक,<br>\n    मिटै ना मिटाई रेख, ऊंच नीच का ज्ञान किया ।।3।।<br><br>\n\n    लख्मीचंद रंग ढंग जवानी के-सा,<br>\n    दूसरा नहीं था इसी श्यानी के-सा,<br>\n    सुन्दर रूप भवानी के-सा, तनै त्रिलोकी भगवान किया ।।4।।<br><br></p>\n\n\n"
      },
      {
        "id": 4,
        "name": "4- तनै सावित्री का भी कुछ....",
        "story": "<p><b>वार्ता :—  राजा को चिन्ता थी ही और अब महाराणी भी अपनी बेटी को जवान देखकर अपने पति से कहने लगी ।</b><br><br>\n\n    तनै सावित्री का भी कुछ ध्यान सै, हो सुण साजन मेरे,<br>\n    या होरी सै ब्याहवण जोग ।। टेक ।।<br><br>\n\n    मनै तै एक जणी थी जेठी, बात कहूं सू बणकै ढेठी,<br>\n    तनै क्यूं रीत जगत की मेटी, जिसकै बेटी घरां जवान सै,<br>\n    न्यू कहैं बडे-बडेरे, उडै माणस मरे के-सा शोग ।।1।।<br><br>\n\n    बात मैं ना कहती बढ-चढकै, सजन तू डूब गया गुण पढकै,<br>\n    जगत मैं कन्यादान तै बढकै, और नहीं कोए दान सै,<br>\n    दे बेटी नै फेरे, ना तै हंसैंगे जगत के लोग ।।2।।<br><br>\n\n    पी ले भक्ति रस का प्याला, रटले राम नाम की माला,<br>\n    जुणसा धर्म गृहस्थी आला, जो समझै तो इन्सान सै,<br>\n    ना तै पशु भतेरे रहे, सै आनन्दी भोग ।।3।।<br><br>\n\n    सीखले गुरू मानसिंह तै बाणी, रह ना फेर बल-विद्या मैं हाणी,<br>\n    न्यूं बतलावै थे राजा-राणी, जिसनै सच्चे- गुरू का ज्ञान सै,<br>\n    हों दिल के दूर अन्धेरे, कटैं जन्म-जन्म के रोग ।।4।।<br><br>\n\n</p>"
      },
      {
        "id": 5,
        "name": "5- वेद रीत और हवन कुण्ड....",
        "story": "<p><b>वार्ता:—  राजा रानी से कहने लगा कि मुझे तो पहले ही बहुत चिन्ता है, पर क्या करूं मुझे सावित्री के योग्य कोई वर दिखाई ही नहीं दे रहा। उसके बाद राजा सावित्री से ही पूछता है कि तुझे कैसा वर चाहिए, तो सावित्री क्या कहती है ।</b><br><br>\n\n    वेद रीत और हवन कुण्ड, एक श्रेष्ठ सा घर चाहिए सै,<br>\n    इन्द्रजीत पराक्रमी कैसा, पिता मेरे को वर चाहिए सै ।। टेक ।।<br><br>\n\n    मात-पिता की सेवा करकै, चरणां मैं सिर धरता हो,<br>\n    समदम-उपरम सात धाम, कुछ संयम यज्ञ भी करता हो,<br>\n    अग्नि होत्र पंच महायज्ञ, ओम का नाम सूमरता हो,<br>\n    तीन काल सन्ध्या तर्पण मैं, मन इधर उधर ना फिरता हो,<br>\n    कृष्ण जैसा योगी हो, ना तो अर्जून सा वर चाहिए  ।।1।।<br><br>\n\n    नीति और वेदान्त शास्त्र, कुछ ज्योतिष का ज्ञान भी हो,<br>\n    तुरंग भजावै भाल चढावै, कुछ मलखम्ब बलवान भी हो,<br>\n    नृत्य कला और गदा घुमावै, 14 विद्या निदान भी हो,<br>\n    वस्त्र पहरै शास्त्र लावै, छोटे-बडे का मान भी हो,<br>\n    पैर पद्य माथे मैं मणी, मनैं गोड्यां तक कर चाहिए  ।।2।।<br><br>\n\n    बह्मचार्य पै कायम रहै, दान करै कुछ जति भी हो,<br>\n    एक भाव पूजा मैं देखै, राज करै महारथी भी हो,<br>\n    गऊ-ब्राह्मण का दास रहै, उसकी शद्ध मति भी हो,<br>\n    पतिव्रता के जोडे के म्ह, इतने गुणों का पति भी हो,<br>\n    फिर हम सीधे चले जां स्वर्ग मैं, के धन दौलत जर चाहिए ।।3।।<br><br>\n\n    ऋग्वेद का ज्ञाता हो, सारा-ऐ भेद बतावणिया,<br>\n    अथर्ववेद का ज्ञाता हो, शस्त्र खूब चलावणिया,<br>\n    आयुर्वेद का ज्ञाता हो, खुद बुट्टी-दवा पिलावणिया,<br>\n    सामवेद का ज्ञाता हो, कुछ भजन रागणी गावणिया,<br>\n    गुरू मानसिंह का पंजा सिर पै, के लख्मीचंद डर चाहिए सै ।।4।।<br><br>\n\n</p>"
      },
      {
        "id": 6,
        "name": "6-मैं फिर लिया जगत जहान मैं....",
        "story": "<p><b>वार्ता :— सज्जनों! राजा अश्वपति देश-विदेश सब जगह घूम लिया, लेकिन उसे सावित्री के लायक वर नहीं मिला और फिर हार कर वह अपनी बेटी को खुद वर ढूंढने के लिये कहता है।</b><br><br>\n\n    मैं फिर लिया जगत जहान मैं, ना वर जोडी का पाया ।। टेक ।।<br><br>\n\n    ओउ्म भूर्भव: स्व:, जन तप सतलोक,<br>\n    सातों तै पाताल टोहे, फिरया बिना रोक-टोक,<br>\n    दसों दिग्पाल टोहे, जो पृथ्वी की डाटैं झोंक,<br>\n    अष्ट वसु सप्त ऋषि, दुनिया के संवारे काम,<br>\n    ग्यारह रूद्र चोदह मनु, जिनके न्यारे-न्यारे नाम,<br>\n    बारह आदित्य रहते जहां, होती नहीं सुबह-शाम,<br>\n    प्रभू जी तेरा लिखया हुआ टलता ना,<br>\n    तेरे बिना पत्ता तक हिलता ना,<br>\n    मनै वर जोडी का मिलता ना,<br>\n    कुछ जची नहीं मेरे ध्यान में, मैं वहां से भी उलटा आया ।।1।।<br><br>\n\n    स्वर्गपुरी घूम-घूम, देवताओं का राज देख्या,<br>\n    अग्नि-कुबेर वरूण-यम का, समाज देख्या,<br>\n    दिव्य रूप न्यारे-न्यारे, इन्द्र कै सिर ताज देख्या,<br>\n    रमणीक दीप जहां, नागों ही का वास रहे,<br>\n    पिंडलिक शेषनाग, वासुकी भी खास रहे,<br>\n    मणि कणि धारण करना, दिव्य सा प्रकाश रहे,<br>\n    वहां पर कोई भी जा सकता ना,<br>\n    जा कै युद्ध मचा सकता ना,<br>\n    वहां से कोई उल्टा आ सकता ना,<br>\n    जो मारै फूक जबान मैं उनकी भरी जहर की काया ।।2।।<br><br>\n\n    साठ हजार ऋषि, बाल खिल ज्ञान करैं,<br>\n    सूर्य से साहसी खडे हुऐ, तप ध्यान करैं,<br>\n    सात छन्द छ: अंग रूप की, पहचान करैं,<br>\n    प्रियव्रत उतानपात ध्रुव जी, दिल डाट गये,<br>\n    प्रचेता की पदवी पाई, दोष-गुण छांट गये,<br>\n    करकै दाब कपिल मुनि, ऋषभ देव भी नाट गये,<br>\n    उन्नै  तै अन्न पाणी खाणा ना,<br>\n    ले कै जन्म फिर आणा ना,<br>\n    किसी ब्याह शादी की चाहना ना,<br>\n    रहे सनक-सनन्दन ज्ञान मैं, तजी हरी भजन से माया ।।3।।<br><br>\n\n    भूत और प्रेत जिनकी योनि, सब ढाल देखी,<br>\n    आर्यों का लोक देख्या, मारूतों की चाल देखी,<br>\n    ध्यान मैं बेजान पडे़, ऋषियों की भी टाल देखी,<br>\n    अड़सठ तीर्थ अठाईस पर्वत, सुमेरू और मारकण्ड,<br>\n    बावन अरस चौदह भूवन, सात दीप नौं खण्ड,<br>\n    लख्मीचंद कहै घूम-घूम, देख्या सारा ब्रह्मण्ड,<br>\n    तेरा अनुमान कडै़ सै,<br>\n    बिन समझै ज्ञान कडै़ सै,<br>\n    गावणियां तेरा ध्यान कडै सै,<br>\n    खड्या हो कै देख मैदान मैं, तेरा करदयूं मन का चाहया ।।4।।<br><br>\n\n</p>"
      },
      {
        "id": 7,
        "name": "7-जवान अवस्था देख कै बोल्या....",
        "story": "<p><b>वार्ता :—  अश्वपति महाराज अपनी पुत्री को देखकर चिन्ता में डूब गये और सोचने लगे कि अब क्या किया जाये । अब कहते हैं कि तुम खुद जाओ अपने योग्य वर स्वयं तलाश करो । अब अश्वपति क्या कहते हैं ।</b><br><br>\n\n    जवान अवस्था देख कै बोल्या, खुद बेटी से बाप,<br>\n    तेरे ब्याह की इच्छा करकै, करण कोई आया ना मेल-मिलाप ।।टेक।।<br><br>\n\n    हमनै ब्राह्मणों के मुख से वचन, सुने हैं वेद-शास्त्र के,<br>\n    जडै़ कवारी जवान रहै घर पै, उडै़ हों पाप उदय घर के,<br>\n    जो समय पै कन्यादान करै, उडै़ काम नहीं हों डर के,<br>\n    तनै पति मिलै मनैं आण बता, आधीन करूं वर के,<br>\n    तेरे कंवारी रहणें से मेरे सिर, दिन-दिन चढै श्राप ।।1।।<br><br>\n\n    ऋतु काल में जो नर, त्रिया के पास नहीं जाते,<br>\n    ब्रह्म हत्या का दोष लगै, फल अपणी करणी का पाते,<br>\n    जिस त्रिया के पुत्र हों, पर बालम मर जाते,<br>\n    वो जिते जी मर गये जो, मां की रक्षा ना चाहते,<br>\n    वे अपणे हाथां धरैं शीश पै, तीन जन्म का पाप ।।2।।<br><br>\n\n    जो देवता निन्दा नहीं करै, मेरी इसमें-ऐ बात भली,<br>\n    अर्थ जुडा संग नौकर कर दिये, कर्मां की नहीं टली,<br>\n    बहुत सा द्रव्य दिया बूढा मंत्री, संग बुद्धिमान बली,<br>\n    फेर पिता को शीश झुकाकै, शरमाकै रथ मैं बैठ चली,<br>\n    अणजाणे मार्ग से चलदी, जहां ऋषि करैं तप-जाप ।।3।।<br><br>\n\n    अपने कुटुम्ब के दुख-सुख मैं, साथी खुद होणा चाहिए,<br>\n    धर्म की राह मैं बीज बिघन का, ना कदे बोणा चाहिए,<br>\n    सुख हो मात-पिता नै ,नींद भर जब सोणा चाहिए,<br>\n    सावित्री करै फिक्र पति, इब कित टोहणा चाहिए,<br>\n    गुरू मानसिंह की लख्मीचंद, तू लगा प्रेम से छाप ।।4।।<br><br>\n\n</p>"
      },
      {
        "id": 8,
        "name": "8-हे प्रभू मन मोहवण ने या....",
        "story": "<p><b>वार्ता:— सज्जनों सावित्री रथ में बैठकर अपना पति ढूंढने के लिये चल पडी, चलते-2 एक गहरे वन में पहुंच गई। वहां एक ऋषि का आश्रम था । जहां राजा दयुमतसैन अपनी रानी के साथ निर्वासान के दिन काट रहा था । उनका राज दुश्मनों ने छीन लिया था। वह दोनों अन्धे हो गए थे। उनका लडका सत्यवान लकडी काट कर उनको गुजारा चला रहा था। तब सावित्री ने सत्यवान को वन में लकडी काटते देखा कि पहली नजर में ही वह उसके दिल को भा गया। वह अपने मन ही मन उसके गुणों की प्रशंसा करके क्या कहने लगी ।</b><br><br>\n    हे प्रभू मन मोहवण नै, या मूर्त कडे तै तारी ।। टेक ।।<br><br>\n\n    रूपवान-गुणवान, बुद्धि से विचार करै,<br>\n    क्षमा और तेजवान, शान्ति को सार करै,<br>\n    शीलवन्त-दयावान, दर्शनों से प्यार करै,<br>\n    ऋग्वेद-सामवेद, हर्दय में ही वास तेरै,<br>\n    शिक्षा-कल्प व्याकरण-ज्योतिष, निरूक्त छन्द पास तेरै,<br>\n    अठारह पुराण श्रुति-स्मृति, सभी कण्ठ इतिहास तेरै,<br>\n    सत पत गोपत चौदह विद्या, लई सीख कडे तै सारी ।।1।।<br><br>\n\n    मीठी-2 प्यारी लागै, गूंज रही बोल तेरी,<br>\n    मोटे नैन चोड़ा माथा, लम्बी गर्दन गोल तेरी,<br>\n    तीरां के निशाने मारै, भुजा है सुडोल तेरी,<br>\n    चेहरे की गोलाई कैसी, चन्द्रमा सी खिली हुई,<br>\n    दान्तों की बत्तीसी जैसे, सन्धि करकै मिली हुई,<br>\n    शेरां जैसी चाल कैसे, मन्द-2 ढली हुई,<br>\n    मैं कईं बर बोलूं जब एकबै बोलै, मनै यो दुखडा सै भारी ।।2।।<br><br>\n\n    शस्त्रों को जानकर, दुश्मन से ना डरणे वाला,<br>\n    ब्राह्मणों का सच्चा सेवक, यज्ञ-हवन करणे वाला,<br>\n    सत्य के विषय में शीश, काट कै धरणे वाला,<br>\n    दानियों मैं दानवीर, दधिचि सा जान लिया,<br>\n    संकीर्ति के पुत्र, रन्तिदेव केसा मान लिया,<br>\n    सभी को नवाकै शीश, ऋषियां धोरै ज्ञान लिया,<br>\n    मैं होली तेरे चरणा की दासी, रहूं बणै कै आज्ञाकारी ।।3।<br><br>\n\n    धडकने का नाम नहीं, ह्रदय है गम्भीर तेरा,<br>\n    दोनूं रान मिली हुई, ठुकमा है शरीर तेरा,<br>\n    सामना करैगा कौण, युद्ध के म्हा वीर तेरा,<br>\n    इष्टदेव की दया तै तनै, रिद्धि-सिद्धि सिद्ध करी,<br>\n    पृथ्वी का भार तारया, मर्यादा मैं हद करी,<br>\n    भलाई के बदले बुराई, लख्मीचंद तनै कद करी,<br>\n    ले ले जन्म जगत मैं फिरग्ये, सब अप-अपणी बारी ।।4।।<br><br>\n\n</p>"
      },
      {
        "id": 9,
        "name": "9-झट हाथ जोड कै लडकी....",
        "story": "<p><b>वार्ता :—  अब सावित्री सत्यवान को अपना पति बनाने का संकल्प करके अपने घर वापिस आ जाती है, उसके पिता राजा अश्वपति के पास नारद जी बैठे थे। दोनों सावित्री की ही शादी की बातें कर रहे थे, सावित्री के वहां पहुंचते ही क्या हुआ ।</b><br><br>\n\n    झट हाथ जोड़कै लडकी नै नाड़ झुकाई ।। टेक ।।<br><br>\n\n    नारद जी के साथ बैठे, गद्दी उपर महाराज,<br>\n    आई थी कहां से लडकी, गई थी ये किस काज,<br>\n    शादी नहीं करी इसकी, देखते आवै लाज,<br>\n    मेरी तो समझ मैं इसका, कोये भी ना आया पति,<br>\n    ढूंढने गई थी कौण, ह्रदय मैं समाया पति,<br>\n    पूछ ल्यो इसी से कोई, पाया अक ना पाया पति,<br>\n    अपने निमत वर टोहवण खातर, गई थी हमारी जाई ।।1।।<br><br>\n\n    पिता की आज्ञा से कहा, पता यो तमाम जिसका,<br>\n    शाल्वदेशी अन्धे राजा, दयुमतसैन नाम जिसका,<br>\n    दुश्मनों ने छीन लिया, राजपाट गाम जिसका,<br>\n    पुत्र और राजा-रानी, दुख मैं बिचल गए,<br>\n    राज भ्रष्ठ हो जाने से, वन को निकल गए,<br>\n    तप करते राज ऋषि, आश्रम पै मिल गए,<br>\n    उनके बेटे सत्यवान से, मनै अपणी जोट मिलाई ।।2।।<br><br>\n\n    इस कन्या नै पाप किया, राजन पहले बतलादी,<br>\n    सत्यवान नाम जिसका, माता-पिता सत्यवादी,<br>\n    ऋषि वाले उसके संग मैं, ठीक नहीं करणी शादी,<br>\n    रूपवान गुणवान, बलवान विद्ययावान,<br>\n    अग्नि से भी तेज रूप, पित्तरों का प्यारा जान,<br>\n    सूर्य कहो इन्द्र कहो, बृहस्पति सम बुद्धिमान,<br>\n    शक्ति रूप ययाति के तुल्य, मैं कब तक करूं बडाई  ।।3।।<br><br>\n\n    राजा बोले ब्राह्मण से, क्या राजकंवर दातार भी है,<br>\n    बोलचाल मैं चतुर घणां, पढा-लिख्या होशियार भी है,<br>\n    क्षमाशील उदारचित, दर्शनों से प्यार भी है,<br>\n    हां हां मैं भी जानता हूं, चित मैं कमाल जिसका,<br>\n    संकीर्ति के पुत्र रन्तिदेव, केसा हाल जिसका,<br>\n    शिबी की तरह से सिर भी, दे देने का ख्याल जिसका,<br>\n    फेर राजा नै कवंर की महिमा, खुद और बूझणी चाही ।।4।।<br><br>\n\n    अश्वनि कुमार जैसी, चन्द्रमां सी श्यान प्यारी,<br>\n    तप का कलेश सह, शूरवीर ब्रह्मचारी,<br>\n    सत्यवादी सब का मित्र, धैर्यवान लाजधारी,<br>\n    दूसरों के गुणों मैं, दोष ना लगाने वाला,<br>\n    मर्यादा से अचल भी है, सीधा मृदु भोला-भाला,<br>\n    शीलव्रत तपोव्रत, ऋषियों ने कथ डाला,<br>\n    कहै लख्मीचंद ह्रदय मै, बसती शान्ति और समाई ।।5।।<br><br>\n\n</p>"
      },
      {
        "id": 10,
        "name": "10- मेरे सिर पै खोटा मन्दा....",
        "story": "<p><b>वार्ता :— सारी बात सुनकर नारद जी बोले सत्यवान में सारे गुण हैं, परन्तु उसकी उम्र एक वर्ष और है। इसलिये सावित्री की शादी उससे करना ठीक नहीं है। सावित्री कहने लगी महाराज दुनिया में कोई चीज अमर नहीं है। एक दिन सबको मरना है। पतिव्रता स्त्री अपना पति सिर्फ एक बार चुनती है, बार-2 नहीं। यदि मेरी शादी होगी तो सत्यवान के साथ, और सावित्री क्या कहती है।</b><br><br>\n\n    मेरे सिर पै खोटा मन्दा, यो दोष ना धरो,<br>\n    सत्यवान सै पति मेरा, जीओ चाहे मरो ।। टेक ।।<br><br>\n\n    बेशक मरो जगत मरता है, साची कहे बिना ना सरता है,<br>\n    दरखत एक बार गिरता है, डूबो चाहे तिरो ।।1।।<br><br>\n\n    पहले मन से संकल्प छूटता, फेर बाणी का भ्रम फूटता,<br>\n    पर्वत एक बार टूटता, चाहे कितनाऐ नीचै गिरो ।।2।।<br><br>\n\n    एक बर हो कन्यादान, दान की होती एक जबान,<br>\n    मेरा पति सत्यवान, ज्यादा दुखी ना करो ।।3।।<br><br>\n\n    यो छन्द लख्मीचंद नै धर लिया, मनै इब मन में संकल्प कर लिया,<br>\n    मनै एकै पति बर लिया, और चाहे कोये लाख बरो ।।4।।<br><br>\n\n</p>"
      },
      {
        "id": 11,
        "name": "11- नारद जी बोले कुछ पहचान....",
        "story": "<p><b>वार्ता:— सावित्री की बात सुनकर नारद जी राज अश्वपति से क्या कहने लगे ।</b><br><br>\n\n    नारद जी बोले कुछ, पहचान ना करी जा भाई ।। टेक ।।<br><br>\n\n    ठीक कहणी ना बार-बार की, जिसनै खबर हो धर्म सार की,<br>\n    डूबैंगे जडै शर्मदार की, काण ना करी जा भाई ।।1।।<br><br>\n\n    शादी करदयो कुछ ना डर सै, इसके मन का चाहया बर सै,<br>\n    इसकी बुद्धि या स्थिर सै, खींच ताण ना करी जा भाई ।।2।।<br><br>\n\n    इसकी रटन से सत्यवान की, पेश चलै ना म्हारे-तेरे ध्यान की,<br>\n    शास्त्रों के ज्ञान की, कुछ हाण ना करी जा भाई ।।3।।<br><br>\n\n    लख्मीचंद ढंग मेरी निंगाह मैं, आ रही सै मेरी सलाह मैं,<br>\n    तेरी बेटी के ब्याह मैं, कुछ गिलाण ना करी जा भाई ।।4।।<br><br>\n\n</p>"
      },
      {
        "id": 12,
        "name": "12-सब सामग्री कट्ठी करकै बडा....",
        "story": "<p><b>वार्ता :—  नारद जी ने कहा ! राजन अब देर करने की जरूरत नहीं, अपनी बेटी के मतानुसार श्रेष्ठ कार्य कराओ। नारद जी के आदेशानुसार अश्वपति महाराज ने ब्राह्मणो को बुलाकर अच्छा सा समय दिखाकर और सावित्री सब धन सामग्री साथ लेकर ऋषियों के आश्रम पर पहुंच जाती हैं।</b><br><br>\n\n    सब सामग्री कट्ठी करकै, बडा भारी धन लिया,<br>\n    बेटी के विवाह मैं लगा, छत्री नै मन लिया ।। टेक ।।<br><br>\n\n    बणाली विवाह करण की सूरत, और क्याहें की नहीं जरूरत,<br>\n    एक अच्छा सा मर्हूत, और शुभ सा लगन  लिया ।।1।।<br><br>\n\n    मेरे दिल का भय भागग्या तै, जै कन्या का निमत जागग्या तै,<br>\n    इस शादी मैं रंग लागग्या तै, जीत पूरा रन लिया ।।2।।<br><br>\n\n    सोच कै सब छोटी बडी बात, अपणा कर काबू मैं गात,<br>\n    बहुत से ब्राह्मणों को साथ करने को हवन लिया ।।3।।<br><br>\n\n    ख्याल था सावित्री के पर्ण का, भूप कहै बणज्यां दास चरण का,<br>\n    ठीक समय सै विवाह करण का, सोच जवानीपन लिया ।।4।।<br><br>\n\n    लखमीचन्द बुरे कर्मां का तजन करै था, सेवन-पूजन यजन करै था,<br>\n    जडै अन्धा राजा भजन करै था, राज छूटया बन लिया ।।5।।<br><br>\n\n</p>"
      },
      {
        "id": 13,
        "name": "13-राज पाठ छूटै जिनका....",
        "story": "<p><b>वार्ता :— महाराज अश्वपति ने राजा दूम्मतसैन से हाथ जोडकर निदेवन किया कि मैं अपनी लडकी की शादी आपके लडके सत्यवान से करना चाहता हूं। सत्यवान के पिता ने इस बात पर विश्वास नहीं किया और कहा कि मुसीबत में मेरे साथ ऐसा मजाक क्यों करते हो। अब राज दूम्मतसैन क्या कहता है।</b><br><br>\n\n    राज पाठ छूटै जिनका, उननै दुनियां मैं दुख भारा हो ।। टेक ।।<br><br>\n\n    पकडरया तू तपस्वी आली डगर, छुटावै क्यों बेटी का घर-नगर,<br>\n    भूख जिगर चूंटै रै जिनका, उनका फल खाये के गुजारा हो ।।1।।<br><br>\n\n    आज मेरा बण्या बिगडग्या खेल, रहया सूं दुख-दर्दा नै झेल,<br>\n    मेल तलक टुटै रै जिनका, उनका ना कोए मित्र-प्यारा हो ।।2।।<br><br>\n\n    बण में आग्या साथ लुगाई, एक मेरा बालक करै सै पढाई,<br>\n    भाई दुश्मन धन लुटटै रै जिनका, उनका बैरी जग सारा हो ।।3।।<br><br>\n\n    कहै लख्मीचंद करले नै शुभ कर्म, बिन्धज्या भूख प्यास मैं मरहम,<br>\n    धर्म बन्धया खूटटै रै उनका, जिननै सब तरियां मन मारा हो ।।4।।<br><br>\n\n</p>"
      },
      {
        "id": 14,
        "name": "14-दूम्मतसैन सूण बात मेरी मैं....",
        "story": "<p><b>वार्ता :—  दूम्मतसैन की बात सुनकर राजा ने कहा कि आप मेरी बात सत्य मानों और अब राजा अश्वपति क्या कहता है।</b><br><br>\n\n    दूम्मतसैन सूण बात मेरी, या झूठ ना एक रति सै,<br>\n    जो शरण पड़े की आश तोड़दे, उसकी मूढ मति सै ।। टेक ।।<br><br>\n\n    अश्वपति खुद अपणे दिल का, आप भ्रम फोड़ै सै,<br>\n    मैं आशा करकै आया शरण म्य, क्यूं मुखड़ा मोड़ै सै,<br>\n    सोच समझ कै बात करै नै, क्यूं लगी आश तोड़ै सै,<br>\n    इस ढाल का मेल मुल्हाजा, यो परमेश्वर जोड़ै सै,<br>\n    हम बाप और बेटी जाणै सैं, जो दुख-सुख आली गति सै ।।1।।<br><br>\n\n    पिता-पुत्री का एक संकल्प, शादी बिना सरै ना,<br>\n    साहूकार कंगाल की चिन्ता, सौ-सौ कोस करै ना,<br>\n    धनमाया गहणे-वस्त्र का, बिल्कुल फ़िक्र करै ना,<br>\n    सब सामग्री साथ मेरै, तूं इतणा भूप डरै ना,<br>\n    सावित्री वर जोग तेरा बेटा, सत्यवान पति सै ।।2।।<br><br>\n\n    या बुद्धि म्य कमजोर नहीं सै, बैल तरियां बहै लेगी,<br>\n    नहीं डरै तकलीफ पडै तै, राम-राम कहै लेगी,<br>\n    परवा मतन्या करै बात की, आप कष्ट सहै लेगी,<br>\n    रंग महलां की नहीं जरूरत, बणखंड मैं रहै लेगी,<br>\n    क्यूंके रूपवान-गुणवान सत्यवान, लडका बलवान जति सै ।।3।।<br><br>\n\n    करकै दया उरे नै लागण दे, प्रेम रूप के झोले,<br>\n    भेद नहीं सै मेरी काया मैं, चाहे रूम-रूम नै टोहले,<br>\n    लख्मीचंद  सब पाप छोड कै, सीधै रस्तै होले,<br>\n    फेर राज की करते बडाई, सब ब्राह्मण न्यूं बोले,<br>\n    अश्वपति सत्य कहैं भूप, ना तिलभर फर्क कती सै ।।4।।<br><br>\n\n</p>"
      },
      {
        "id": 15,
        "name": "15-अपणी शरण के मैं ले ले तेरे....",
        "story": "<p><b>वार्ता :— राजा अश्वपति की बात सुनकर राजा दूम्मतसैन के दिल में खुशी हुई। राजा आपस में बातें करने लगे और इधर सावित्री राज दूम्मतसैन की राणी के पास गई, ओर क्या कहने लगी।</b><br><br>\n\n    अपणी शरण के म्ह लेले, तेरे पायां पडूं सास,<br>\n    ईश्वर नै करी सै मेरे, या मन की पूरी आश ।। टेक ।।<br><br>\n\n    मेरे पिता नै दूध ओर, नीर छाण लिये,<br>\n    मनै थारे बणखंड मैं, चरण आण लिये,<br>\n    इतणे मैं जाण लिये, सारे रंग-रास ।।1।।<br><br>\n\n    थारी बहूँ नहीं पर्ण नै हारै, मेरी भी ज्यान भरोसै थारै,<br>\n    खडे धर्म कै सहारै, दोनूं जमीं और आकाश ।।2।।<br><br>\n\n    ना कदे खोटा वचन कहूंगी, थारी सेवा कर आनन्द सहूंगी,<br>\n    मैं बणकै नै रहूंगी, सासू-सुसरे की दास ।।3।।<br><br>\n\n    लख्मीचंद तजो सब पाप, थारे पै राजी सै मेरा बाप,<br>\n    मैं तो करगी थी आप, थारे बेटे नै तलाश ।।4।।<br><br>\n\n\n</p>"
      },
      {
        "id": 16,
        "name": "16- आ री बहू, दिल प्यारी बहू....",
        "story": "<P><b>वार्ता :—  अब सावित्री को उसकी सास क्या कहती है।</b><br><br>\n\n    आ री बहू, दिल प्यारी बहू, पुचकारी बहू, झट छाती कै लाली ।। टेक ।।<br><br>\n\n    बहूँ तेरा कंचन कैसा रूप, खिल रही सूरज कैसी धूप, तेरे पै राजी सै मेरा भूप,<br>\n    सिर हाथ धरया, घणा प्रेम भरया, जब नहीं सरया, बहू गोदी मैं ठाली ।।1।।<br><br>\n\n    पडै तेरै मद जोबन की झोल, सुन्दर रूप घंणा अनमोल, बहू तेरे मीठे-मीठे बोल,<br>\n    म्हारे ह्रदय मैं रमैं, हुआ सुख हमै, वा दुख की समै, बहूँ पाछे नै जाली ।।2।।<br><br>\n\n    समय गई करडाई के फेर की, मैं रक्षक फूलां जिसे ढेर की, मेरे पै सच्चे ईश्वर नै मेर की,<br>\n    लई नजर टेक, पूरी लाख ऐक, तेरा रूप देख, बहूँ सब तीर्थ न्हाली ।।3।।<br><br>\n\n    लख्मीचंद छन्द मैं के कसर, ओर के घणी कंहण का बिसर, समझणिंया कै होज्या असर,<br>\n    ये तेरे सुसर खले, अन्धे ढीम डले, बहू भाग जले, नै सौ ठोकर खाली ।।4।।<br><br>\n\n\n</P>"
      },
      {
        "id": 17,
        "name": "17-  शादी करी मेरे पुत्र की मेरे....",
        "story": "<p><b>वार्ता :-  शादी की सभी रस्मे पूरी हो जाने के बाद, राज अश्वपति चलने के लिये आज्ञा मांगते हैं, तो दूम्मतसैन क्या कहते हैं ।</b><br><br>\n\n    शादी करी मेरे पुत्र की, मेरे दुख-दरिद्र कट लिए ।। टेक ।।<br><br>\n\n    भक्ति करूं था राम की, आज टेर मेरी सुण लई,<br>\n    कुछ आप नैं करदी दया, ये पाप न्यारे छंट लिए ।।1।।<br><br>\n\n    तेरै राज पाट हर नै दिया, मैं खुद तन्हा कंगाल हूं,<br>\n    आज मेरे नाम से संसार मैं, घर-घर बधावे बंट लिए ।।2।।<br><br>\n\n    राज छुटया किस्मत ढली, दुश्मन चढे सिर गरज कै,<br>\n    धन लुटया बेकार हूं, मेरे नेत्र तक घट लिये ।।3।।<br><br>\n\n    कहै लख्मीचंद इस कर्म का, बदला कहीं जाता नहीं,<br>\n    वो पार गए संसार से, जिननै नाम हर के रट लिए ।।4।।<br><br>\n\n\n</p>"
      },
      {
        "id": 18,
        "name": "18-पिता के गए पे गहणे वस्त्र....",
        "story": "<p><b>वार्ता :— अपने पिता महाराज अश्वपति के चले जाने के बाद सावित्री ने अपना सारा हार-सिंगार उतार कर अपनी सास को दे दिया और क्या कहने लगी ।</b><br><br>\n\n\n    पिता के गए पै, गहणे-वस्त्र आपै तार लिए,<br>\n    ले सासू संगवा कै धरले, नौलखा हार लिए ।। टेक ।।<br><br>\n\n    गहणां-वस्त्र पहरण का, मेरा कोये विचार नहीं,<br>\n    बुद्धि निर्मल हुई मेरी, करूं धर्म की हार नहीं,<br>\n    आग-फूंस कै धोरै रहते, हो कदे प्यार नहीं,<br>\n    आड़ै ऋषि आश्रम, करणा चाहती हार-सिंगार नहीं,<br>\n    रूखां के बक्कल तार, कसीले वस्त्र धार लिए ।।1।।<br><br>\n\n    सास-ससुर और पति की सेवा, करती रहूं हमेश,<br>\n    सासू राखै लाडली, और करता प्यार नरेश,<br>\n    चन्द्रमां सी श्यान बहू की, और काले-2 केश,<br>\n    बडे प्रेम से सुणै गुणै, ऋषि-मुनियां के उपदेश,<br>\n    हरदम बुद्धि रहै भजन में, न्यूं मन मार लिए ।।2।।<br><br>\n\n    फिकर कई बै करै एकली, मेरे पै कद ईश्वर दया करै,<br>\n    मन-मन मैं करै सोच औरां तै, कुछ ना कहया करै,<br>\n    सास-ससुर और पति की सेवा, कर आनन्द सहया करै,<br>\n    श्री नारद जी बात खटकती, दिल पै रहया करै,<br>\n    हे! तीन लोक के नाथ मेरा, कर बेड़ा पार लिए ।।3।।<br><br>\n\n    बडे-बडे राजा हुए जमीं पै, धरे हुए धन रहगे,<br>\n    बहुत सी माता पुत्र बिना, और घणे माता बिन रहगे,<br>\n    कहै लख्मीचंद धन माया के, लगे हुए सन रहगे,<br>\n    फ़िक्र करै पति की उम्र के, बाकी चार-ऐक दिन रहगे,<br>\n    हे! भगवान डूबती नैय्या, तूं अधर उभार लिये ।।4।।<br><br>\n\n</p>"
      },
      {
        "id": 19,
        "name": "19-किसे तै ना भेद खोलै ख्याल....",
        "story": "<p><b>वार्ता :—  सावित्री ने अपना हार अपनी सास को सौंपकर खुद तपस्विनी का बाणा धारण कर लिया व नारद जी की बात, उसने किसी को नहीं बताई। जब एक साल पूर्ण हाने में सिर्फ चार दिन बाकी रह गये तो सब खाणा-पीणा छोडकर व्रत रखने का संकल्प कर लिया और फिर कवि क्या वर्णन करता है।</b><br><br>\n\n    किसे तै ना भेद खोलै, ख्याल मन-मन मैं,<br>\n    इष्टदेव की माला लेकै, बैठगी भजन मैं ।। टेक ।।<br><br>\n\n    ईश्वर देख्या खूब टेर कै, बैठगी थोडी सी जगह घेर कै,<br>\n    कईं बै देख्या हाथ फेर कै, पिया जी के तन मैं ।।1।।<br><br>\n\n    गुण-अवगुण की बात लहै थी, सेवा करकै आनन्द सहै थी,<br>\n    पति की जड़ मैं बणी रहै थी, रात और दिन मैं ।।2।।<br><br>\n\n    हवन के प्रेम नार कै बढे, चार-ऐक हाथ सूर्य चढे,<br>\n    ब्राह्मणों नै मन्त्र पढे, उन्नै घी डाल्या हवन मैं ।।3।।<br><br>\n\n    सत वचन ब्राह्मणों नै भाखे, उसनै भी अमृत करकै चाखे,<br>\n    लख्मीचंद न मतभेद राखे, ईश्वर के रटन मैं ।।4।।<br><br>\n\n\n\n</p>"
      },
      {
        "id": 20,
        "name": "20- तीन दिन और रात का एक....",
        "story": "<p><b>वार्ता :— जब चार दिन बाकी रह गये तो सावित्री ने खाना छोड दिया और व्रत रखने का संकल्प कर लिया ।</b><br><br>\n\n    तीन दिन और रात का, एक व्रत धारण कर लिया ।। टेक ।।<br><br>\n\n    नियम है सो-हे व्रत है, हो व्रत से शुद्ध आत्मा,<br>\n    कदे फर्क पडज्या भजन मैं, दिल तरण-तारण कर लिया ।।1।।<br><br>\n\n    रात-दिन रहती बणी हाजिर, पति के पास मैं,<br>\n    मेरी जिन्दगी होज्या सफल, जै यो कष्ट निवारण कर लिया ।।2।।<br><br>\n\n    जल लिया संकल्प किया, खडी हुई सूर्य के सामने,<br>\n    इस नेम को छोडूं नहीं, मन से उच्चारण कर लिया ।।3।।<br><br>\n\n    लख्मीचंद इस व्रत का भी, कोई उद्योग है,<br>\n    कोई बात है तदबीर है कोई, यत्न कारण कर लिया ।।4।।<br><br>\n\n\n</p>"
      },
      {
        "id": 21,
        "name": "21-सास ससुर और ब्राह्मणों को....",
        "story": "<p>\n\n\n   <b> वार्ता :—  अब सावित्री अपने सास-ससुर के पास जाती है और चुपचाप बैठ जाती है। मुख से उनके सामने बोलने की हिम्मत नहीं हुई। राज दूम्मतसैन ने सावित्री से क्या कहा और सावित्री क्या कहती है।</b><br><br>\n\n    सास ससुर और ब्राह्मणों को, नमस्कार सम्मान करकै,<br>\n    उड़ै-ऐ बैठगी नारद जी के, कहे वचन का ध्यान करकै ।। टेक ।।<br><br>\n\n    <b>राजा:—</b><br>\n    हम दोनू मिलकै साथ कहैं सैं, बीतंगे कईं दिन-रात कहैं सै,<br>\n    तेरे सास-ससूर एक बात कहैं सै, सुणिए हे! बहू कान करकै ।।1।।<br><br>\n\n    <b>सावित्री:—<br></b>\n    पार होगा कोए पूरा योगी, प्रभू तुम बैद्य बणों मैं रोगी,<br>\n    उड़ै-ऐ बैठगी गुम सी होगी, पत्थर कैसी श्यान करकै ।।2।।<br><br>\n\n <b> राजा:—<br></b>\n    बहू तू धर्म का जंग जीतगी, तेरी भजन मैं लाग नीतगी,<br>\n    तनै कईं दिन और रात बितगी, देख्या ना जलपान करकै ।।3।।<br><br>\n\n <b> सावित्री:—<br></b>\n    थारी शरण छोड कित जांगी, मैं इस धर्म ताल मैं न्हांगी,<br>\n    कल दिन छिपणे पै भोजन खांगी, हटती नहीं जबान करकै ।।4।।<br><br>\n\n <b>राजा :—<br></b>\n    बहू म्हारे परमार्थ मैं सिर दे, इतना एहसान म्हारे शीश धर दे,<br>\n    इस कठिन व्रत नै पूरा करदे, म्हारे पै अहसान करकै ।।5।।<br><br>\n\n <b> सावित्री :—<br></b>\n    माला इष्टदेव की जपणी, या मूर्त कोए घडी मैं टपणी,<br>\n    आज पति के बदले ज्यान खपणी, दे दयूंगी पुन्न दान करकै ।।6।।<br><br>\n\n <b> राजा :—<br></b>\n    कहै लख्मीचंद महात्मा होगी, धर्म के उपर खात्मा होगी,<br>\n    बहू की शुद्ध आत्मा होगी, ऋषियों का अस्थान करकै ।।7।।<br><br>\n\n\n\n</p>"
      },
      {
        "id": 22,
        "name": "22- हो पिया मैं भी चलूंगी तेरी....",
        "story": "<p>\n<b> वार्ता:— सावित्री ने अन्न त्याग कर भगवान के भजन में सच्चा ध्यान लगा लिया। जब वहीं मृत्यू का दिन आया तो सत्यवान ने कुल्हाडा उठाया और लकडी काटने चले, तब सावित्री ने सत्यवान को रोक लिया तो सावित्री क्या कहती है और सत्यवान क्या कहने लगा।</b><br><br>\n\n हो पिया मैं भी चलूंगी तेरी साथ, ऐकला मत जाइये बण में,<br>\n छोडणां मैं अलग नहीं चाहती ।। टेक ।।<br><br>\n\n <b>सावित्री :—<br></b>\n कहे वचनों से नहीं हिलूंगी, धर्म-कर्म से नहीं टलूंगी,<br>\n मैं भी चलूंगी नाथ, चाव संग चालण का मन मैं,<br>\n कहूं के कुछ कही नहीं जाती ।।1।।<br><br>\n\n <b> सत्यवान :—<br></b>\n बणखण्ड का मार्ग मुश्किल सै, नार तनै भूखी नै हलचल सै,<br>\n तेरा पहलां-ऐ दुर्बल सै गात, जोश ना रहया तेरे मन मैं,<br>\n बतादे तू भोजन क्यूं ना खाती ।।2।।<br><br>\n\n <b> सावित्री :—<br></b>\n के ल्योगे मेरा भ्रम फोड़कै, निंघा मेरी फिरती च्यारों ओड़कै,<br>\n मैं कहूं जोड़कै हाथ, फूलती ना माया-धन म्य,<br>\n जाणकै मैं भोजन ना पाती ।।3।।<br><br>\n\n <b> सत्यवान :—<br></b>\n मैं तेरी सुणूं बात रूखी नै, मतन्या छेड़ै जगहां दुखी नै,<br>\n तनै भूखी नै होए कईं दिन-रात, जगत के प्राण बसैं अन्न मैं,<br>\n इसी के तेरी बज्र की छाती ।।4।<br><br>\n\n <b>सावित्री :—<br></b>\n मैं ईश्वर के गुण गाऊंगी, बणखण्ड नै देखण जाऊंगी,<br>\n तेरे लिवा ल्याऊंगी फल-पात, काल जाणैं के करदे छन मैं,<br>\n रहैंगे दुख सुख के साथी  ।।5।<br><br>\n\n<b> सत्यवान :—<br></b>\n लखमीचन्द न्यूं की न्यूं सरज्यागी, बण का तू हाल देख डरज्यागी,<br>\n तू मरज्यागी खा कै अपघात, सूरज तेज तपै घन मैं,<br>\n तले तै हो धरती ताती ।।6।।<br><br>\n\n</p>"
      },
      {
        "id": 23,
        "name": "23-विकट बाट बणखण्ड का चलना....",
        "story": "<p><b>वार्ता:— सत्यावान कहता है कि सावित्री वन का रास्ता बहुत कठिन है, तेरा कोमल शरीर है, उस कष्ट को नहीं सह पायेगा। अगर फिर भी तू हठ करती है तो मेरे माता-पिता से आज्ञा लेले और सत्यवान क्या कहता है ।</b><br><br>\n\n    विकट बाट बणखण्ड का चलणा, तू क्यूकर दुख नै खेले,<br>\n    इस बात मेरी म्य, ध्यान कती देले ।। टेक ।।<br><br>\n\n    कार-व्यवहार चल्या करैं आच्छे, जिन कुणब्यां के मन मिलज्यां,<br>\n    मेरे मात-पिता की आज्ञा लेले, मेरै घी कैसे दीपक बलज्यां,<br>\n    मनैं डर लागै कदे गल मैं घलज्या, उनकी आज्ञा लेले ।।1।।<br><br>\n\n    असल बाप के बेटे समझया करैं सै, जोड़े और लायां नैं,<br>\n    फेर भी ठा छाती कै लाले, घर तै भी तांहया नै,<br>\n    मेरे मात-पिता के पांया नै, गोरी पक्षी बणकै सेले ।।2।।<br><br>\n\n    जो मन से बुरा करै औरां का, उन्हैं के जन्म लिया,<br>\n    बुरा करो चाहे भला करो, नर भोगैगा कर्म किया,<br>\n    जिननै सत भगती मैं ध्यान दिया, वैं रहे साधू-सन्त अकेले ।।3।।<br><br>\n\n    चाहवै जो कुछ करयां करैं, जिनका करण का इरादा हो,<br>\n    मेरे मात-पिता की आज्ञा लिये बिन, कुछ ना फायदा हो,<br>\n    लख्मीचंद बीर-मर्द का कायदा हो सै, जैसे गुरू और चेले ।।4।।<br><br>\n\n</p>"
      },
      {
        "id": 24,
        "name": "24- फल लेने की इच्छा करकै जा....",
        "story": "<p><b>वार्ता:— सत्यवान की बात सुनकर सावित्री आज्ञा लेने के लिए अपने सास-ससुर के पास जाती हैं तथा चुपचाप खडी हो जाती है। इस पर दूम्मतसैन राजा सावित्री से पूछते हैं कि बेटी तुम यहां किस काम से आई हो? कहो! तो सावित्री अब क्या कहती है।</b><br><br>\n\n    फल लेने की इच्छा करकै, जा सै री सुत तेरा,<br>\n    बणखण्ड की हवा खाण जाण नै, जी कररया सै मेरा ।। टेक ।।<br><br>\n\n    थारे कहे बिन कोई काम, दिन-रैन नहीं कर सकती,<br>\n    पति का बिछड़ना पल भर भी, मैं सहन नहीं कर सकती,<br>\n    थारी आज्ञा बिन उपर नैं, मैं नैंन नहीं कर सकती,<br>\n    बिना पति के एक घडी भी, मैं चैन नहीं कर सकती,<br>\n    पहलम कहूं सूं  नाटियों मतन्या, होगा दर्द घनेरा ।।1।।<br><br>\n\n    जी जलज्याणे नै कदे आज तक, इसा कमाल करया ना,<br>\n    थारी चां मैं भरकै टहल करूं, कदे मन्दा हाल करया ना,<br>\n    ओढण-पहरण खाण-पीण का, कदे भी ख्याल करया ना,<br>\n    मनैं एक साल आई नै हो लिया, कदे सवाल करया ना,<br>\n    आज चा मैं भरकै लागण द्यो, मेरा बियाबान मैं फेरा ।।2।।<br><br>\n\n    वो हवन के लिये लकड़ी ल्यावै, थारे लिए फल ल्याता,<br>\n    और काम कोए करता तो, वो रोक दिया भी जाता,<br>\n    इसा पुरूष ना चाहिए रोकणा, जो अपणा परण निभाता,<br>\n    हाथ जोड कै अर्ज करूं सूं, तुम ही सुख-दुख के दाता,<br>\n    सब के मन की जाण लिया करै, घर का बडा-बडेरा ।।3।।<br><br>\n\n    राजा बोल्या बहूँ आज तू, इतणी क्यूं नरमाई,<br>\n    आज तलक तनै कुछ नहीं मांग्या, जिस दिन तै तू आई,<br>\n    लख्मीचंद नै प्रेम मैं भरकै, या कथा सावित्री की गाई,<br>\n    ले बहू मनैं आज्ञा दे दी, इब करले मन की चाही,<br>\n    फेर सुसर की सुणकै चाल पड़ी, कर दिल का दूर अन्धेरा ।।4।।<br><br>\n\n</p>"
      },
      {
        "id": 25,
        "name": "25- सुसर की सुण कै हंसती चाली....",
        "story": "<p>\n<b> वार्ता:— अब सावित्री अपने पति सत्यवान के साथ बण में चलने की तैयारी करती है।</b><br><br>\n\n\n सुसर की सुणकै हंसती चाली, तन कर डामांडोल,<br>\n पति का दुख ह्रदय मैं पूरा, यो नहीं किसे नै तोल ।। टेक ।।<br><br>\n\n हंसै उजागर दुखी मन-मन मैं, चली पिया के साथ,<br>\n ह्रदय उपर रहै खटकती, वा नारद जी की बात,<br>\n जिसका गोरा-गोरा गात, पड़ै थी मदजोबन की झोल ।।1।।<br><br>\n\n फल-फूलां मैं लटपट दोनों, बीर-मर्द डौलै,<br>\n नारद जी के बोल नार के, हिरदे नै छोलै,<br>\n जड़ै मोर-पपैये कोयल बौलैं, मीठे-मीठे बोल ।।2।।<br><br>\n\n कितै नदी कितै पर्वत थे, कितै गहरा बण होग्या,<br>\n कुछ याद पहलड़ी कुछ ख्याल पति का, व्याकुल तन होग्या,<br>\n दो तरियां का मन होग्या, ये दो दुख-सुख अनमोल ।।3।।<br><br>\n\n तोड़-फोड़ कै डलिया भरली, कट्ठे फल करकै,<br>\n कहै लख्मीचंद लकड़ी काटूं, करडा दिल करकै,<br>\n फेर काल बली नै छल करकै, सिर आण बजाया ढोल ।।4।।<br><br>\n\n\n\n\n\n</p>"
      },
      {
        "id": 26,
        "name": "26- सावित्री मेरा हाथ पकड कोए....",
        "story": "<p><b>वार्ता :— अब सत्यवान और सावित्री दोनों बियाबान में पहुंच गए। दोनों ने फल फूल तोड़कर डलिया भर ली। अब सत्यवान लकडी काटने के लिए एक वृक्ष पर चढ गया। नारद जी की बाणी अनुसार यम के दूतों ने सत्यवान को दरख्त पर ही घेर लिया तो सत्यवान क्या कहता है और सावित्री क्या कहती है</b><br><br>\n\n\n    सावित्री मेरा हाथ पकड़,  कोए पाछे नै डाटै सै,<br>\n    मेरी काया मैं दुख दर्द घणां, मेरे ह्रदय नै चाटै सै ।। टेक ।।<br><br>\n\n    <b>सत्यवान :—<br></b>\n    दुख का जाल पुरया मेरे तन मैं, ज्यूं याद विधि माकड़ कै,<br>\n    के जाणैं यो के दर्द हुआ, मैं बांध लिया जाकड़ कै,<br>\n    मेरे प्राण सुखगे आया पसीना, मेरी नश बंधगी आकड़ कै,<br>\n    मनै कईं बै ठा लिया कुल्हाड़ा, पर ना लगता लाकड़ कै,<br>\n    कई बार बोच लिया पाकड़ कै, सर दुणा-ऐ पाटै सै ।।1।।<br><br>\n\n    <b> सावित्री :—<br></b>\n    जाण गई मैं घडी-महूर्त, दिन झगडे गन्दे नै,<br>\n    हे परमेश्वर सबर दिये, मेरे सास-सुसर अन्धे नै,<br>\n    मेरे पति नै काम करया सै, वचना मैं बन्धे नै,<br>\n    बिना ज्ञान कोण काट सकै, इस जन्म-मरण फन्दे नै,<br>\n    छोड पिया इस धन्धे नै, इब के लकडी काटै सै ।।2।।<br>\n\n    <b> सत्यवान :-<br></b>\n    सावित्री इब तेरे कहे तैं, में फरसा दूर धरूंगा,<br>\n    सिर मैं कोये भाले से मारै, चक्कर चढया गिरूंगा,<br>\n    कोये खोटा कर्म बणा मेरे तै, उसका दण्ड भरूंगा,<br>\n    मेरी काया मैं दुख दर्द घंणा, मैं जीउंगा अक मरूंगा,<br>\n    ले लकडी काटणी बन्द करूंगा, जै तू रोकै-नाटै सै ।।3।।<br><br>\n\n   <b> सावित्री :—<br></b>\n    लख्मीचंद सतगुरू की सेवा, कर मुक्ति मार्ग टोहज्या,<br>\n    शुद्ध आत्मा रहै इसा कोये, सुकर्म का फल बोज्या,<br>\n    एैब-सबाब घमण्ड सब मन के, हीणां बण कै खोज्या,<br>\n    गोडयां मैं सिर धरो पति जी, मैं हवा करूं तूं सोज्या,<br>\n    जै इसी सति होजयां तै, कती जति पति का दुख बांटै सै ।।4।।<br><br>\n\n\n</p>"
      },
      {
        "id": 27,
        "name": "27- नारद जी के कहे वचन का....",
        "story": "<p>\n\n <b>वार्ता :— सत्यवान नीचे उतर कर आ गया और सावित्री ने अपने गोडयां में सिर रख लिया और क्या कहती है ।</b><br><br>\n\n नारद जी के कहे वचन का, ख्याल करकै,<br>\n बैठगी वा गोरी सिर नै, गोडयां मैं धरकै ।। टेक ।।<br><br>\n\n सुणें सै लक्षण जती सती के, पति बिन बीर की गती के,<br>\n आज बदलै पति कै, दिखाउंगी मरकै ।।1।।<br><br>\n\n जाणै वे उंच-नींच की कांण, जिन्हैं हो धर्म करण की बाण,<br>\n बहुत सी बीरां के प्राण, आज लिकडज्यां सै डर कै ।।2।।<br><br>\n\n मनै माला इष्टदेव की जपणी, कोए घडी मैं या सूरत खपणी,<br>\n पति के बदले ज्यान अपणी, दे दयूंगी पुन्न-दान करकै ।।3।।<br><br>\n\n बीर जो इतने दुख सहगी तै, लिकडज्या जै फन्दे मैं फहगी तै,<br>\n जै कुछ ऊक-चूक रहैगी तै, फेर होगा फैंसला हर कै ।।4।।<br><br>\n\n लख्मीचंद क्यूकर सरैगी, या नाव डूबैगी अक तरैगी,<br>\n बेरा ना बैरण के करैगी, मेरी दाहिनी आंख फरकै ।।5।।<br><br>\n\n</p>"
      },
      {
        "id": 28,
        "name": "28- जंगल के मां बणा आश्रम....",
        "story": "<p>\n    जंगल के म्हा बणा आश्रम, जड़ै रहा सकल भर डेरा,<br>\n    सत्यवान पति मेरा आज, यो काल बली नै घेरा ।। टेक ।।<br><br>\n\n    काल मरोड़ी देवण लाग्या, कट्ठा होग्या भिचकै,<br>\n    नाभि प्राण दूत बैठग्या, खूब कसूता जमकै,<br>\n    पिंगला नाडी तोड दर्द, दो-चार घडी मैं पचकै,<br>\n    प्राण कोश पै चोट लागग्यी, सांस आवता खिंचकै,<br>\n    इसा कोण जो लिकडजया बचकै, यमदूत फिरै चुफेरा ।।1।।<br><br>\n\n    हुचकी बन्धगी कायल होग्या, अग्नि तक ना तन मैं,<br>\n    के ज्ञानी के करै सूरमा, यो काल गिरा दे रन मैं,<br>\n    बन्धन पांच प्राण संशय के, छूट लिये एक छन मैं,<br>\n    अम्बर म्हं तै तारा टूट्या, गजब रोशनी घन मैं,<br>\n    साच-माच के माया धन नै, वो लेग्या काढ लुटेरा ।।2।।<br><br>\n\n    पत्ते-नाडी छूट लई, बा का जोर चलै था,<br>\n    बखत आखरी सत्यवान का, गैल्या कौण चलै था,<br>\n    घोर घटा घनघोर घोर कै, गहरा घोर तुलै था,<br>\n    कडक-कडक कै बिजली चमकै, अम्बर खूब हिलै था,<br>\n    जहां ज्ञान का दीप जलै था, काल नै करया अन्धेरा ।।3।।<br><br>\n\n    ऋषि-मुनि सन्यासी-योगी, काल कै टाल नहीं सै,<br>\n    काल छली को जीत सकै, कोए इन्द्र जाल नहीं सै,<br>\n    पैदा हो- हो रोज मरण की, आछी आल नहीं सै,<br>\n    कल्पित जीव नै सदा रहण की, बिल्कुल ख्याल नहीं सै,<br>\n    लख्मीचंद कोए माल नहीं सै, जो गांठ बांध कै लेरया ।।4।।<br><br>\n\n</p>"
      },
      {
        "id": 29,
        "name": "29-एक महूर्त पिछै करण ने खुद....",
        "story": "<p><b>वार्ता :— अब सावित्री भगवान के ध्यान में बैठ जाती है। यमराज ने अपने दूत भेजे, परन्तु वह सत्यवान के नजदीक भी नहीं जा सके, और वापिस जाकर यमराज से कहते हैं कि वहां तो सति स्त्री बैठी है, वहां पर हमारी कोई पेश नहीं चलेगी, तो यमराज स्वंय सावित्री के पास जाते हैं और क्या कहते हैं।</b><br><br>\n\n    एक महूर्त पिछै करण नै, खुद अपणे मन के चाहे,<br>\n    सत्यवान को लेण खास, यमराज वहां पर आये ।। टेक ।।<br><br>\n\n    परम तेजस्वी नेत्र लाल, काले वस्त्र रूप विशाल,<br>\n    यमराज कहो चाहे काल, हाथ में खुद फांसी लाये ।।1।।<br><br>\n\n    जब उनकी छाया बगल में पडी, जमीं पै सिर धर होगी खडी,<br>\n    ठीक लग्न और घडी, देव के झट दर्शन पाये ।।2।।<br><br>\n\n    कांपती डरती बोली धर कै धीर, मैं जाणगी देवता हो या पीर,<br>\n    तुम्हारा लम्बा दिव्य शरीर, कहो कदम किस तरफ उठाये ।।3।।<br><br>\n\n    हाथ जोड बोली हे महाराज, कहो क्या करणा चाहते आज,<br>\n    रखिये लख्मीचंद की लाज, थारे प्रेम से गुण गाये ।।4।।<br><br>\n\n</p>"
      },
      {
        "id": 30,
        "name": "30-पाछै—पाछै होली ध्यान में लगी....",
        "story": "<p><b>वार्ता:—  सावित्री के यह कहने पर कि मैं भी साथ चलूंगी तो यमराज ने कहा कि अभी तुम्हारा वक्त बाकी है, जिसका समय आ जाता है, वहीं स्वर्गलोक में जाता है। इतना कहकर यमराज सत्यवान के प्राणों को लेकर चल दिये और सावित्री भी यमराज के पीछे-पीछे चल पड़ती है । फिर दोनों के क्या सवाल-जवाब होते है|</b><br><br>\n\n    पाछै-पाछै होली, ध्यान म्य लगी ।। टेक ।।<br><br>\n\n    <b>यमराज :—<br></b>\n    यमराज बोले थमकै, मनै तेरे मन की टोह लई,<br>\n    काल बली नै ज्यान दलण की, चाक्की झोह लई,<br>\n    आज तलक तनै पति के फर्ज की, गठड़ी ढोह लई,<br>\n    जा तूं क्रिया कर्म करा पति के, फर्ज से उऋण हो लई,<br>\n    तेरा यहां तक चलना बहुत है, तूं सत की श्यान में लगी ।।1।।<br><br>\n\n    <b>सावित्री :—<br></b>\n    पतिव्रत धर्म मेरे गुरू का कथन, मैं उस ज्ञान को लखती,<br>\n    कुछ कृपा है प्रभू आप की, मैं वृथा ना बकती,<br>\n    जहां जाये पति जहां चले पति, मैं वो रास्ता तकती,<br>\n    पति के संग चलने से गति, मेरी रूक नहीं सकती,<br>\n    जो तत्वदर्शी ऋषियों ने कहा, मैं उस ज्ञान में लगी ।।2।।<br><br>\n\n   <b> यमराज :—<br></b>\n    मित्रता का धर्म बताया, संग सात कदम चलना,<br>\n    इस धर्म को लेकर सत्य कहूं, मत नेम से टलना,<br>\n    बनवासी करते धर्म-कर्म, कुछ मांगते फल ना,<br>\n    तत्वदर्शी लोग इसी धर्म से, चाहते ना हिलना,<br>\n    तेरे पति मरण की चोट, करड़ी ज्यान मैं लगी ।।3।।<br><br>\n\n   <b> सावित्री :—<br></b>\n    सन्त जन इसी धर्म को, प्रधान कहते हैं,<br>\n    दूसरे और तीसरे धर्म को, अन्जान कहते हैं,<br>\n    तत्वदर्शी इसी ज्ञान को, विज्ञान कहते हैं,<br>\n    मिलै इसी धर्म से परम सुख, अस्थान कहते हैं,<br>\n    कहै लख्मीचंद जिनकी श्रुति,  सही भगवान मैं लगी ।।4।।<br><br>\n\n\n</p>"
      },
      {
        "id": 31,
        "name": "31- ईश्वर का कर ध्यान लखूंगी....",
        "story": "<p><b>वार्ता :— सावित्री को अपने साथ-साथ आते देख यमराज ने उनसे वापिस जाने के लिए कहा तो सावित्री क्या कहती है।</b><br><br>\n\n    ईश्वर का कर ध्यान लखूंगी, सब रस्तों को देख सकूंगी,<br>\n    चलती-चलती नहीं थकूंगी, पिया जी के साथ में ।। टेक ।।<br><br>\n\n    जहां तक जायेंगें मेरे पति, वहां तक पहुंचैगी मेरी गति,<br>\n    जति-सती के गुणों को गुणिये, देकै ध्यान प्रेम से सुणिये,<br>\n    अक्षर-अक्षर ले कै सुणिये, कहूंगी गुण की बात ।।1।।<br><br>\n\n    मनै माला इष्टदेव की जपणी, कोई घडी मैं या मूरत खपणी,<br>\n    जो आत्मा अपणी के तुल्ल हो, श्रेष्ठ महात्मा श्रेष्ठ ही कुल हो,<br>\n    धीरवान और सत का बल हो, जैसे दीवा अन्धेरी रात मैं ।।2।।<br><br>\n\n    सतपुरूषों से मिलना एक बार, उनको मित्र कहो चाहे यार,<br>\n    वे प्यार करै बस यही असल हो, उनका मिलना ना निष्फल हो,<br>\n    सतपुरूषों में यही अकल हो, के फ़िक्र रहै ना गात मैं ।।3।।<br><br>\n\n    सावित्री तेरा कहणा सै, यो ज्ञानियों की बुद्धि का गहणा सै,<br>\n    तनै रहणां सै सबके हित खातर, कहै लख्मीचंद अकलबन्द चातर,<br>\n    के समझै हिये का पात्थर, फर्क हो घूंसे-लात मैं ।।4।।<br><br>\n\n</p>"
      },
      {
        "id": 32,
        "name": "32-अपणे जीवित पति के सिवा....",
        "story": "<p><b>वार्ता :— सावित्री का अटल इरादा देखकर यमराज बोले बेटी अपने पति के प्राणों को छोड़कर तुम जो चाहो वरदान मांग लो। मैं तुम्हारे पतिव्रत धर्म से खुश हूं। इस तरह फिर यमराज क्या कहने लगे।</b><br><br>\n\n    अपणे जीवित पति के सिवा, मांग वरदान लिए,<br>\n    जी चाहवै सो तेरा ।। टेक ।।<br><br>\n\n    धन्य-धन्य सै आज का रोज, जिसका चाहूं था ढूंढ़णा खोज,<br>\n    इसका कोए बोझ सकै ना लिवा, प्राण शुद्ध जाण लिए,<br>\n    मेरी फांसी मैं घिरा ।।1।।<br><br>\n\n    कर दिये काल बली नै राषे, तेरे सब छुट लिये खेल तमाशे,<br>\n    दिये प्यासे को जल पिवा, सुण ऐसा ज्ञान लिये,<br>\n    जो चढया सो गिरा ।।2।।<br><br>\n\n    तेरा तै था काबू मैं गात, तेरे नाटै थे पिता-मात,<br>\n    छोड़ कै नारद जी की बात, विवाह सत्यवान लिये,<br>\n    जो जन्मा सो मरा ।।3।।<br><br>\n\n    लख्मीचंद ना कदे वृथा बकै, इसी यमराज बुरी ना तकै,<br>\n    उसनै इब ना सकै कोये जिवा, समर भगवान लिये,<br>\n    नफा रहैगा निरा ।।4।।<br><br>\n\n</p>"
      },
      {
        "id": 33,
        "name": "33- हाथ जोड कै धर्मराज से....",
        "story": "<p><b>वार्ता :— यमराज ने सावित्री से कहा कि अपने पति के जीवन को छोडकर कोई भी वरदान मांग मिल जायेगा । सावित्री ने कहा मेरे पिता के 100 पुत्र होने चाहिये। अब सावित्री क्या कहती है ।</b><br><br>\n\n    हाथ जोड़कै धर्मराज से, सावित्री फरमाई,<br>\n    थारे बिना हे प्रभू जी, मेरी कौण करै सहाई ।। टेक ।।<br><br>\n\n   <b> सावित्री :—<br></b>\n    सच्ची बात कहै देने मे, किसी का भी डर नहीं,<br>\n    डरैंगे तो वही जिनके, ह्रदय के मैं हर नहीं,<br>\n    सावित्री न्यू बोली, मेरे पिता कै पुत्र नहीं,<br>\n    पूरी आयु वाले बणा, बल से बलवान दियो,<br>\n    यही मेरी इच्छा मेरे, पिता को सन्तान दियो,<br>\n    एक ना दो चार घणे, पुत्रों का वरदान दियो,<br>\n    सौ पुत्र हों मेरे पिता कै, सावित्री के भाई ।।1।।<br><br>\n\n\n   <b> यमराज :—<br></b>\n    हो ज्यांगे सौ राजपुत्र, प्रेम से लड़ाने वाले,<br>\n    गिरती हुई बेल को, शिखर मैं चढाने वाले,<br>\n    तेरे पिता कै सो पुत्र हों, वंश को बढाने वाले,<br>\n    कृपा करकै लौटज्या फेर, ऐसा बोले यमराज,<br>\n    चलती-चलती हारज्यागी, बहुत दूर चली आज,<br>\n    दे दिया वरदान हमनै, सिद्ध किये तेरे काज,<br>\n    तूं थकज्यागी कमजोर घणी, बहुत दूर तक आई ।।2।।<br><br>\n\n   <b> सावित्री :—<br></b>\n    पति के संग रहकै मेरा, कठिन मार्ग निकट जानों,<br>\n    कहूंगी एक बात कोये, चिट्ठी नहीं टिकट जानों,<br>\n    दूर तक मन दौड़ै मेरा, समझ ना विकट जानों,<br>\n    वैवस्त मनु सूर्य देव, जगत की ही आत्मा जान,<br>\n    उन्ही के प्रतापी पुत्र, आप हो खुद भगवान,<br>\n    विवश्वान नाम थारा, ऋषियों नै कथा ज्ञान,<br>\n    तुम धर्म करो दुनियां भी करती, हो धर्म सदा सुखदाई ।।3।।<br><br>\n\n  <b>  यमराज :—<br></b>\n    आत्मा अपनी पै छिड़का, ज्ञान का लगाओ खास,<br>\n    प्रीती से विश्वास होता, धर्म का निभाओ पास,<br>\n    सतपुरूषों की आत्मा पै, सभी को पूर्ण विश्वास,<br>\n    सतपुरूषों का विश्वास मनुष्य, चित ही में धरया करैं,<br>\n    सब से प्रीति रखते हुए, सब पर दया करया करैं,<br>\n    मनोरथ पूरा हो जाने से, संग से ना टरया करैं,<br>\n    कहै लख्मीचंद सुणी ना, जिसी आज तनै बात सुनाई ।।4।।<br><br>\n\n\n\n</p>"
      },
      {
        "id": 34,
        "name": "34- तेरे सास ससुर के धर्म कर्म.....",
        "story": "<p><b>वार्ता :— सावित्री की बात सुनकर यमराज क्या कहने लगे और सावित्री क्या कहने लगी।</b><br><br>\n\n    तेरे सास-ससुर के धर्म कर्म मैं, कदे ना हाणी हो,<br>\n    मनै प्रेम से वरदान दिया, मेरी साची बाणी हो ।। टेक ।।<br><br>\n\n   <b> यमराज :—<br></b>\n    तेरे सास सुसर नै राज मिलैगा, जो तूं चाहवै सै,<br>\n    उनकी रहै धर्म मैं ब़ुद्धि, जो कोये धर्म कमावै सै,<br>\n    अब लौटज्या वापिस ना हक, क्यूं परिश्रम ठावै सै,<br>\n    तूं थकी हुई कमजोर घणी, मनै दया सी आवै सै,<br>\n    मनैं कईं बार कहली फेर भूलग्या, इतनी अकलमन्द स्याणी हो ।।1।।<br><br>\n\n   <b> सावित्री :—<br></b>\n    हे प्रभू प्रजा आप से दण्ड पा कै, शुद्ध हो जाती है,<br>\n    दण्ड देकर सुकर्म का फल दयो, फेर शुभ घड़ी आती है,<br>\n    इसीलिये प्रजा आपको, यमराज बताती है,<br>\n    एक छोटी सी अर्ज मेरी, जो मेरे मन को भाती है,<br>\n    कर्म-वचन मन से दुख नहीं दे, चाहे कोई भी प्राणी हो ।।2।।<br><br>\n\n   <b> यमराज :—<br></b>\n    किसी प्राणी से विरोध ना करणा, सब पर दया करैं,<br>\n    यज्ञ-हवन तप-दान भजन कर, दुख मैं सुख ल्हया करैं,<br>\n    बडे सन्त जन इसी धर्म को, सनातन कहया करैं,<br>\n    बहुत अनजान धर्म विरोध कर, भूल मैं रहया करैं,<br>\n    सज्जन दया करै दुश्मन पै भी, कदे ना गिलाणी हो ।।3।।<br><br>\n\n    लख्मीचंद शरण सतगुरू की, रट हरि नाम हरे,<br>\n    तेरे मीठे बोल सच्चाई के, गुण झट प्रेम भरे,<br>\n    सावित्री तेरे वचन मनैं, लिख ह्रदय बीच धरे,<br>\n    जितने बोल निकलते ह्रदय से, एक तै एक खरे,<br>\n    जैसे प्यासे की प्यास बुझावण नै, ठण्डा पाणी हो ।।4।।<br><br>\n\n</p>"
      },
      {
        "id": 35,
        "name": "35- सब बातां की मौज होज्या जै....",
        "story": "<p><b>वार्ता :—  यमराज ने भी सावित्री को सभी वरदान दे दिये और कहने लगे कि सावित्री जो तुमने वरदान मांगा, मैने वही वरदान दे दिया। अब सावित्री क्या कहती है और यमराज क्या कहता है|</b><br><br>\n\n    सब बातां की मौज होज्या जै, प्रभू चरणं मैं ध्यान होज्या,<br>\n    खटका रहै किस बात का, जब थारे दर्शन भगवान होज्या ।। टेक ।।<br><br>\n\n    कदे खाली जा बात ना मेरी, तू जिस वरदान को टेरी,<br>\n    पूरी इच्छा होज्या तेरी, सब दूनियां कै ज्ञान होज्या ।।1।।<br><br>\n\n    उनकी किस्मत चाहिये जगणी, चिन्ता अलग गात से भगणी,<br>\n    जैसे हो देवताओं मैं अग्नि, सूर्य के समान होज्या ।।2।।<br><br>\n\n    सुसर का राज छुटया रहै बन में, उनकै ज्योति नहीं नैनन मैं,<br>\n    आंख खुलै हो आन्नद मन मैं, शूरवीर बलवान होज्या ।।3।।<br><br>\n\n    लखमीचन्द हरी गुण गाकै, इब तू चाली जा वर पाकै,<br>\n    सज्जनों की शोभत में आकै, मूर्ख भी इन्सान होज्या ।।4।।<br><br>\n\n\n</p>"
      },
      {
        "id": 36,
        "name": "36-सब के घर मैं थारी दया तै....",
        "story": "<p><b>वार्ता :— सावित्री कहने लगी महाराज आपने वरदान देने में कोई कसर नही छोड़ी, यदि एक वरदान और दे दो तो मैं तुरन्त लोट जाउंगीं । मेरे पास कोई भी सन्तान नहीं है यदि एक पुत्र होने का वरदान और मिल जाए तो मैं चली जाउंगी। यमराज ने यह वरदान भी सावित्री को दे दिया। अब सावित्री क्या कहती है और यमराज क्या कहता है।</b><br><br>\n\n\n    सब के घर मैं थारी दया तै, दिया हुआ धनमाल होगा,<br>\n    जती मर्द बिन सती बीर कै, कहो पुत्र किस ढाल होगा ।। टेक ।।<br><br>\n\n    तेरा दिल किसे तरियां ना हाल्या, मनै सांस सबर का घाल्या,<br>\n    जिब मेरे पति नै ले कै चाल्या, किस तरियां मेरै लाल होज्यां ।।1।।<br><br>\n\n    मेरा खोटा मता नहीं था, मैं रहया तनै सता नहीं था,<br>\n    पहलम तै मनै पता नहीं था, तेरा धर्म कपट का जाल होगा ।।2।।<br><br>\n\n    थोडा सा मनै ज्ञान बख्श दे, मेरे लिये वरदान बख्श दे,<br>\n    मेरे पति की ज्यान बख्श दे, जब पूरा मेरा सवाल होगा ।।3।।<br><br>\n\n    लख्मीचंद कर काम शर्म का, पति नै लेज्या मैं जिगर नर्म का,<br>\n    मेरे वचन और तेरे धर्म का, सब दुनियां कै ख्याल होगा ।।4।।<br><br>\n\n\n\n\n</p>"
      }
    ]
  },
  {
    "id": 2,
    "name": "2— पूर्णमल",
    "dataList": [
      {
        "id": 0,
        "name": "कथासार :—",
        "story": "<p>स्यालकोट में राजा सलेभान राज करते थे। राजा ने शादी होने के बाद भी कोई सन्तान पैदा नहीं हुई।\n    राजा के बाग तथा कुएं सूख गये। भगवान की कृपा से उनके बाग में गुरू गोरखनाथ आये। जिनके\n    पदार्पण से कुएं में पानी तथा बाग में फूल व हरियाली लौट आई। माली फूलों की डालियां लेकर राजा\n    के यहां पेश हुआ, और कहा कि महाराज आपके बाग में ऐसा तपस्वी आया हुआ है जिसके आने से\n    कुएं के अन्दर पानी व बाग में फूलों की भरमार हो गई है। राज सुलेभान और बडी रानी इन्छरादे नंगे\n    पैर जाकर साधू की सेवा करते हैं। साधू ने समाधि खोलकर देखा कि राजा रानी हैं और उनसे वरदान\n    मांगने को कहा। राज सुलेभान ने वरदान में पुत्र को मांगा तो साधू ने वरदान दिया कि आपकी बडी\n    रानी के गर्भ से एक लडके का जन्म होगा । उसका नाम पूर्ण भगत रख देना और होते ही उसको भौरे\n    के अन्दर डलवा देना । वहीं उसको शिक्षा देना क्योंकि वह इतना सुन्दर और ज्ञानवान होगा कि कभी\n    उसको कोई उठा न ले जाये। यह वरदान देकर साधू अन्तर्रध्यान हो जाते है। 10 महीने के बाद रानी\n    इन्छरादे के गर्भ से पूर्ण भगत का जन्म हुआ। राजा ने साधू के कहे अनुसार ही किया तथा पूर्ण को\n    भौरे में डलवा दिया और उसकी शिक्षा भी वहीं पूर्ण करवाई। जब पूर्ण भगत को भौरे में 12 साल हो\n    गये तो चारों तरफ से नाते रिश्ते आये। राजा ने रूपेशाह दिवान को भेजकर पूर्ण को दरबार में बुलाया\n    और उसको शादी के बारे में कहा। पूर्णमल ने शादी से साफ—2 इन्कार कर दिया और कहा कि पिताजी\n    मैं जती रहूंगा। पिता ने पुत्र की बात मान ली और महलों में जाकर अपनी मौसी के दर्शन करने के\n    लिये कहा। पिता की आज्ञा पाकर पूर्णमल महलों में अपनी मौसी के दर्शन करने के लिये गया तो\n    उसकी मौसी ने पूर्णमल को देखा तो वह उसके रूप को देखकर उस पर मोहित हो जाती है और उसे\n    इश्क के बन्धन में डालने की कोशिश करती है। लेकिन पूर्ण भगत पर उसकी बात का कोर्इ असर नहीं\n    होता है और अपनी मौसी के पैरो के सिवाय उपर नजर तक नहीं उठाई। पूर्णमल ने अपनी मौसी को\n    बहुत समझाया कि मैं आपका बेटा हू और आप मेरी मां है, परन्तु नूणादे राणी उसकी बातों को नही\n    मानती। राणी ने राजा से कि महाराज तेरा पूर्ण यहां आया था, उसने मेरी बेईज्जती की और अपनी\n    औरत की तरह से देखने लगा। राजा को यह बात नहीं जची। जब बान्दी की गवाही सुनी और पूर्णमल\n    का रूमाल देखा तो उसको सच्चाई नजर आई और कहा कि रानी तू जो कहेगी मैं वही करूंगा। रानी\n    अपनी साजिस में कामयाब हो गई। रानी ने कहा की उसके खून से मेरा चीर रंगवाया जाये जब मैं\n    जी सकती  हूं। अन्यथा मेरा जीवन व्यर्थ है। राजा ने जल्लादों को ऐसा ही करने को कहा। जल्लादों\n    ने पूर्ण भगत को गिरफ्तार कर लिया। पूर्ण की माता इन्छरादे ने राजा से प्रार्थना की लेकिन व्यर्थ\n    उसके हाथ पैर काटकर उसको कुऐं के अन्दर डालने को कहा। तब से ही राजा का बाग और कुंआ\n    सूख गया और नूणादे को कोढ लग गया। पूर्ण की माता इन्छरादे पुत्र के वियोग में अन्धी हो जाती है।\n    तदानुसार पूरी कहानी को कविता के माध्यम से बताया गया है।<br>   </p>"
      },
      {
        "id": 1,
        "name": "1- मत ले शादी का नाम पिता....",
        "story": " <p><b>वार्ता:— पूर्ण अपने पिता सलेभान से क्या कहता है ।<br><br></b>\n        मत ले शादी का नाम पिता मैं जती रहूंगा ।टेक।<br><br>\n        छोड दिये सब दुनिया के रगडे,<br>\n        हम सै भजन करन मैं तगडे,<br>\n        जगत के झगडे बने तमाम, उनसे दूर मैं कती रहूंगा ।।1।।<br><br>\n\n        मैं कायदे से नहीं घटूंगा, इस बन्धन से अलग हटूंगा,<br>\n        हर नै रटूंगा सुबह शाम, करकै शुद्व गति रहूंगा ।।2।।<br><br>\n\n        करते भजन हरि के रूख में, जब तक दिन टूटंगे सुख में,<br>\n        मुख में दे राखी सै लगाम, ना करकै भंग मती रहूंगा ।।3।।<br><br>\n\n        लखमीचन्द हरफ कहै गिणकै, धन परवस्त बणा दिया जणकै,<br>\n        मात-पिता का बनकै गुलाम, दया का पति रहूंगा ।।1।।<br><br>\n\n\n    </p>\n"
      },
      {
        "id": 2,
        "name": "2- विष्णु कहण लगे ब्रहमा से ....",
        "story": "<font size=\"3px\">\n    विष्णु कहण लगे ब्रहमा से, रच क्यूँ देर लगाई,<br>\n    पूर्ण ज्ञान दिया ईश्वर नै, सृष्टि खातर भाई ।। टेक ।।<br><br>\n\n    सृष्टि खातर रजोगुण-तमोगुण, सतोगुण गैल मिलाये,<br>\n    काम-क्रोध अहंकार स्वरूप से, ब्रह्मा जी घबराये,<br>\n    व्याकुल होकै दो गुण तज दिये, गात बचाणा चाहये,<br>\n    अहंकार सदगुण से बचकै फेर, शिव के दर्शन पाये,<br>\n    शिवजी कहण लगे रोकै, मेरी देह किस लिये बनाई ।।1।।<br><br>\n\n    शिवजी कहण लगे ब्रहमा से, कित जगह मुकरर मेरी,<br>\n    फेर ब्रह्मा जी नै जगह बताकै, सृष्टी रचनी टेरी,<br>\n    दुनिया मैं कीर्ति होज्यागी, सृष्टि रचो सवेरी,<br>\n    फेर ग्यारा नाम धरे शिवजी के, ग्यारा स्त्री तेरी,<br>\n    ग्यारा रूद्र ग्यारा स्त्री, भिन्न-भिन्न कर दर्शायी ।।2।।<br><br>\n\n    भूत-प्रेत और डांण-डंकणी, इनका रूप बणाया,<br>\n    सब जहरीले रचे जानवर, रची जहर से काया,<br>\n    तमोगुण सृष्टि चली खाण नै, जब ब्रह्मा जी घबराया,<br>\n    व्याकुल होकै दो गुण तज दिये, गात बचाणा चाहया,<br>\n    शिवजी नै बन्ध कर सृष्टि, तन में खाक रमाई ।।3।।<br><br>\n\n    सनक-सनन्दन सन्तकवारा, भक्ति करगे न्यारी,<br>\n    काम-क्रोध तज ज्ञान भजन से, तृष्णा ममता मारी,<br>\n    अगस्त-मरिचि कदर्म-अत्री, नारद से ब्रहमचारी,<br>\n    वशिष्ठ-भृगू पुलस्त-अंगिरा, धर्म रूप देहधारी,<br>\n    स्तन से धर्म पीठ से अधर्म, उदर से देबी माई ।।4।।<br><br>\n\n    स्वयंभू मनू शतरूपा कन्या, दहणे-बामें अंग से,<br>\n    इस कारण से पैदा कर दिये, सृष्टि रचो उमंग से,<br>\n    देहूति-आकूति कहती, प्रसूति किस ढंग से,<br>\n    उतानपात और प्रियव्रत ना, हटे धर्म के जंग से,<br>\n    रूचि-देवता और दक्ष-मनू, कश्यप नै भी सृष्टि चाही ।।5।।<br><br>\n\n    पृथू कुल के बरही राजा नै, सृष्टि के सुख भोगे,<br>\n    दस पुत्र परचेता थे, जो सुथरे देखण जोगे,<br>\n    10 हजार वर्ष तप करकै, मुक्ति मार्ग टोहगे,<br>\n    फेर सृष्टि नै रचण लगे, जब नारद ढंग नै खोगे,<br>\n    मेर-तेर और मोह-ममता की, या सृष्टि फेर रचाई ।।6।।<br><br>\n\n    अनसुईया के पति अत्री नै, लाली श्रुत भजन म्य,<br>\n    ॐ शब्द का जाप करया, हुआ ज्ञान चान्दणा तन म्य,<br>\n    ब्रह्मा-विष्णु शिवजी तक भी, दर्शन देगे बण म्य,<br>\n    दिया वरदान जन्म लें तेरैं, फिकर मेट दिया छन म्य,<br>\n    दत्तात्रेय-सोम-दुर्वासा, त्रिगुण रूप सफाई ।।7।।<br><br>\n\n    कहै लखमीचन्द सृष्टि खातर, बड़े-बड़े कोशिश करगे,<br>\n    आदि मनु मनुष्य की खातिर, चार आश्रम धरगे,<br>\n    ब्रह्मचारी बण ग्रहस्थ भोग, फेर बाणप्रस्थ बण फिरगे,<br>\n    सन्यासी बण दण्डी स्वामी, तप करण डिगरगे,<br>\n    जीव की खातिर कर्म करण नै, या सृष्टि-ऐ ठीक बताई ।।8।।<br><br>\n\n\n\n\n</font>"
      },
      {
        "id": 3,
        "name": "3- तज गये मेर संसार की....",
        "story": "<font size=\"3px\">\n\n    तज गये मेर संसार की, सुख त्रिया का चाहया ना ।। टेक ।।<br><br>\n\n    ऋषभ जी के इक्कासी पुत्र, शास्त्री-वेदान्ती लोग,<br>\n    नौ पुत्र नो खण्ड के राजा, भरत नै गद्दी का भोग,<br>\n    नौ पुत्रों नै त्यागी बणकै, दुनियां में फैलाया योग,<br>\n    मारकंड जी के मारकंडे, देवतां के वर से जाया,<br>\n    छ: मनु मन्त्र तप करकै, कल्पभर की आयु पाया,<br>\n    पिता जी की मुक्ति करणे, 12 वर्ष खातिर आया,<br>\n    सब तृषणा तजी विकार की, दुख गृहस्थियों का ठाया ना ।।1।।<br><br>\n\n    सनक-सनन्दन ऋषि, सनकादिक और सन्त कुमार,<br>\n    स्त्री के त्यागी बनें, ब्रह्मा जी के बेटे चार,<br>\n    गरूडासन को ऋषि मुनि, माया से बतावैं बाहर,<br>\n    मरिचि ब्राह्मण के सुत, अट्ठासी तो हजार हुये,<br>\n    प्रचेता की पदवी पाई, तप कै आधार हुये,<br>\n    नाम तक धराया नहीं, माया पे सवार हुए,<br>\n    लख सुरति ज्ञान विचार की, लय हुए अलग काया ना ।।2।।<br><br>\n\n    चौरासी सिद्ध के लक्षण, सिद्वियों से मिले हुये,<br>\n    साठ हजार ऋषि मुनि, बाल खिला भले हुए,<br>\n    चन्द्रमा के लोक जाते, शान्ति से चले हुये,<br>\n    तोष और प्रतोष कहते, सन्तोष और भद्रा नामी,<br>\n    शान्ति और ईडसपति ईदम कवि विभु स्वामी,<br>\n    स्वह: और सुदेह रोचन, त्रिया के बणे ना कामी,<br>\n    जिननै पदवी मिली अवतार की, लगी जन्म धरत माया ना ।।3।।<br><br>\n\n    प्रियव्रत राजा हुऐ, 13 पुत्र जन्में भाई,<br>\n    सात पुत्र राजा बने, सात द्वीप ध्वजा छाई,<br>\n    तीन पुत्र मनु बणे, ब्यास जी नै कीर्ति गाई,<br>\n    पंच कोष जीत राजा, आप जीवन मुक्त हुए,<br>\n    विषय-वासना दूर करी, योगियों में चुक्त हुए,<br>\n    तीन पुत्र जिनके त्यागी, ज्ञानी मन्त्र युक्त हुए,<br>\n    जड़ भरत ज्ञान तलवार की, रहुगण धोखा खाया ना ।।4।।<br><br>\n\n    सूर्य का सारथी अरूण, त्रिया का ना सत्संग किया,<br>\n    राक्षसों मे बत्रासुर नै, स्त्री को त्याग दिया,<br>\n    देवता तै युद्व करकै, मरती बार स्वर्ग लिया,<br>\n    कण्व ऋषि जति हुये, वीर्य को डिगाया नहीं,<br>\n    कपिल मुनि ब्रह्माचारी, विषय तो जगाया नहीं,<br>\n    शील गंगे भीषम के-सा, प्रण तो पुगाया नहीं,<br>\n    करी हित चित से रक्षा परिवार की, पड़ी विषय रूप-छाया ना ।।5।।<br><br>\n\n    दस दिगपाल जती, पृथ्वी का संहार करै,<br>\n    अष्ट वसु ग्यारा रूद्र, बारहा सूर्य प्यार करै,<br>\n    महाप्रलय तक की आयु तक का, फेर शिवजी संहार करै,<br>\n    यह कथा सुणकै नै, शुकदेव मुनि प्रसन्न हुए,<br>\n    देखकै नै ढंग गुरू, मानसिंह आनन्द हुए,<br>\n    चरणों मै लौलीन दास, शिष्य लखमीचन्द हुए,<br>\n    ध्रुव-इन्द्र अग्नि-कश्यप सार की, विधि बिन आसन लाया ना ।।6।।<br><br>\n\n\n\n\n\n\n\n</font>"
      },
      {
        "id": 4,
        "name": "4- पिता के हुक्म से शवयम्भू....",
        "story": "<font size=\"3px\">\n\n    पिता के हुक्म से शवयम्भू मनु नै, शतरूपा कन्या ब्याही,<br>\n    ग्रहस्थ धर्म का पालन करणा, प्रथम रीत बताई ।। टेक ।।<br><br>\n\n    पिता के हुक्म से कर्दम जी नै, सहस्त्र वर्ष तक भजन किया,<br>\n    एक श्रेष्ठ स्त्री मिलै मेरे को, श्री विष्णु से वरदान लिया,<br>\n    बिन्द सरोवर पै तप करकै, देहूती के बणे पिया,<br>\n    ग्रहस्थ धर्म का पालन करकै, फिर दुनियां को त्याग दिया,<br>\n    कर्दम ऋषि की नौ कन्या, नौ ऋषियों कै परणाई ।।1।।<br><br>\n\n    पिता के हुक्म से वश्ष्ठि जी नै, जती धाम कर नीत लिया,<br>\n    एक सौ एक बेटे पोत्यां सुध, ग्रहस्थ आश्रम बीत लिया,<br>\n    अरून्धती पतिभर्ता स्त्री नै, हरी कीर्तन गीत लिया,<br>\n    शान्ति रूप बण श्रेष्ठन भोजन कर, काम-क्रोध को जीत लिया,<br>\n    मह जनतप सत लोकां के अन्दर, उन्है जगह मिली मन चाही ।।2।।<br><br>\n\n    बावन जनक हुए दुनियां म्य, राज करया भोगी रानी,<br>\n    कर्तव्य कर्म को करते रहे, देह होते भी देह ना जानी,<br>\n    ग्रहस्थ धर्म का पालन कर, सिद्व होगे पूरे ब्रह्मज्ञानी,<br>\n    ईश्वर में लौलीन रहे पर, शादी बुरी नहीं मानी,<br>\n    हरिश्चंद नै सुत के कारण, कौण बिपत ना सिर पै ठाई ।।3।।<br><br>\n\n    ऋषि जरुत्कारू हुये दुनियां म्य, सिद्व होगे पूरे ब्रह्मचारी,<br>\n    पित्रों को जल नहीं मिल्या, झट शादी की करली त्यारी,<br>\n    नाम से नाम स्त्री देखी, नागिन मिली जरुत्कारी,<br>\n    फेर पित्रों को प्रसन्न करकै नै, ब्याधा मेट लई सारी,<br>\n    आस्तिक पुत्र हुए जिनके, जिन्हें सर्पों की बन्ध छुटाई ।।4।।<br><br>\n\n\n    एक सत्यवती के उदर में से, ब्यास हुये विष्णु की कला,<br>\n    पैदा होते ही भजन करण गये, किसी तरह दिल नहीं हिला,<br>\n    जन्म के बखत की बात याद कर, फेन जननी नै लिया बुला,<br>\n    दुनियां की सब रीत भोगकै, हटकै दिया कुरू वंश चला,<br>\n    लखमीचन्द धर्म पालन करो, जीवन मोक्ष मिलै भाई ।।5।।<br><br>\n\n\n\n\n</font>"
      },
      {
        "id": 5,
        "name": "5- मनुष्य जन्म लेकर कै....",
        "story": "<font size=\"3px\">\n\n\n    मनुष्य जन्म लेकर कै, हरी गुण गाणा चाहिए,<br>\n    देह की खातिर विषय भोग से, ध्यान हटाणा चाहिए ।। टेक ।।<br><br>\n\n    विषय भोग तो विष्टा भोजी, बराह तलक भी मिलते,<br>\n    श्रेष्ठ चीज दुनियां में तप है, जो मार्ग सिर चलते,<br>\n    तप से अन्त:करण शुद्व हो, दुख देही के टलते,<br>\n    जब शुद्व हो अन्त:करण, सतचित आन्नद के रंग खिलते,<br>\n    ऋषि-महात्मा जन लोगों का, कहा बजाणा चाहिए ।।1।।<br><br>\n\n    भाई-बंध और कुटम्ब-कबीला, मात-पिता सुत-दारा,<br>\n    अपना-उसका तेरा-मेरा, यो सब झूठा परिवारा,<br>\n    विषय भोग के फन्द में फंसकै, कुछ ना चालै चारा,<br>\n    अन्त:करण पै मैल चढै, बणै बोझ भरोटा भारा,<br>\n    बस इसको नरक कहैं दुनियां में, गात बचाणा चाहिए ।।2।।<br><br>\n\n    ऋषि-महात्मा उनको कहते, जो सह्रदय सभी को लखते,<br>\n    शान्ति स्वरूप बण श्रेष्ठ भजन कर, सदाचार गुण रखते,<br>\n    बणखंड की गर्मी-सर्दी देही पै, दंड भुगत कै पकते,<br>\n    अन्धकार दुख तेज स्वरूप सुख, मुख से ना कहै सकते,<br>\n    अपना-पराया दुख-सुख, सब कुछ एक समान चाहिए ।।3।।<br><br>\n\n\n    सब जीवों में जो मैं ईश्वीर हूं, वो उड़ज्या जीव आत्मा। जानों,<br>\n    मुझमें प्रीत करो प्रेम से, सो ही पुरषार्थ मानो,<br>\n    विषय-वासना इस दुनियां से, अलग राखणी ठानों,<br>\n    देह के दुख दूर करने को, धन लक्ष्मी से मन तानों,<br>\n    कहै लखमीचन्द ऋषि महात्मा, उन्हे बताणा चाहिए ।।4।।<br><br>\n\n\n\n\n</font>"
      },
      {
        "id": 6,
        "name": "6- बिघन की खिडकी खोलै मतना ....",
        "story": "<font size=\"3px\">\n\n    <b>वार्ता :— पूर्णमल रूपेशाह दिवान को क्या कहता है।</b><br><br>\n\n    बिघन की खिडकी खोलै मतन्या, मेरे जिगर नै छोलै मतन्या,<br>\n    रूपेशाह घणां बोलै मतन्या, पड़ो सगाई झेरे में ।। टेक ।।<br><br>\n\n    जितने मात-पिता सुतदारा, यू दुनिया का दून्ध-पसारा,<br>\n    इन तै न्यारा कती रहूंगा, ना करकै भंग मति रहूंगा,<br>\n    गुरू की दया तै जती रहूंगा, न्यू आ री मन मेरे में ।।1।।<br><br>\n\n    मनै ना कायदे तै भगणा सै, मीठा बणकै ना ठगणा सै,<br>\n    मुश्किल लगणा सही ध्यान का, हरदम खतरा रहै ज्यान का,<br>\n    ह्रदय में दीपक चसै ज्ञान का, क्यूकर रहूं अन्धेरे में ।।2।।<br><br>\n\n    सतगुरू जी के पां धोउंगा, कोन्या बीज बिघ्न का बोउंगा,<br>\n    रोउंगा तै नहीं हंसया जा, भक्ति तै दिल सख्त कस्या जा,<br>\n    जाण बूझ कै नहीं फंसया जा, मोह-ममता के घेरे में ।।3।।<br><br>\n\n    मानसिंह भोगै ऐश अन्नद, कटज्या जन्म-मरण के फन्द,<br>\n    यो घड़कै छन्द गावणां दिखै, चलता रहै सोये पावणा दीखै,<br>\n    लखमीचन्द नै आवणा दिखै, लाख चौरासी के फेरे में ।।4।।<br><br>\n\n\n\n\n</font>"
      },
      {
        "id": 7,
        "name": "7- खड़या हुआ घणी देर का ....",
        "story": "<font size=\"3px\">\n\n\n    <b>वार्ता :—  बान्दी राणी को क्या कहती है।</b><br><br>\n\n    खड़या हुआ घणी देर का, तेरा पूर्ण राजकुमार,<br>\n    री! पुचकार ले जा कै ।। टेक ।।<br><br>\n\n    पूर्ण डयोढी उपर कूक्या, बैरण तेरा जीवडा क्यूं ना दूख्या,<br>\n    भूखा सै मां की मेर का, लिये सौ-सौ रूके मार,<br>\n    री! पुचकार ले जा कै ।।1।।<br><br>\n\n    किसे तू पैर धरै थम-थम कै, री तेरा गजब सितारा चमकै,<br>\n    जाणू दमकै चेहरा शेर का, चन्दा की उणिहार,<br>\n    री! पुचकार ले जा कै ।।2।।<br><br>\n\n    झगड़े छोड़ धूप-छाया के, कटज्यां रोग सकल काया के,<br>\n    तेरे धन माया के ढेर का, खुल्या पड़या बजार,<br>\n    री! पुचकार ले जा कै ।।3।।<br><br>\n\n    लखमीचन्द रटया कर राम, तन के झगड़े मिटैं तमाम,<br>\n    यो काम नही सै फेर का, जल्दी करो विचार,<br>\n    री! पुचकार ले जा कै ।।4।।<br><br>\n\n\n\n\n\n</font>"
      },
      {
        "id": 8,
        "name": "8- बेटे की सुण भाजी आई....",
        "story": "<font size=\"3px\">\n\n    बेटे की सुण भाजी आई, दस-पन्दरा ढंग धरकै,<br>\n    पूर्णमल के दर्श करण की, समय मिली सै मरकै ।। टेक ।।<br><br>\n\n    पहलम तै राणी के दिल म्य, ख्याल नहीं था गन्दा,<br>\n    डयोढी उपर खड़या देख लिया, पूनम केसा चन्दा,<br>\n    पूर्णमल का रूप सवाया, यो राणी का रंग मन्दा,<br>\n    पकड़ कालजा बोचण लागी, पड़या इश्क का फन्दा,<br>\n    जैसे किसी शिकारी नै, दिया मार दुगाड़ा भरकै ।।1।।<br><br>\n\n    पूर्णमल का रूप देखकै, चौट कालजै सहगी,<br>\n    कौण खींचकै काढण लाग्या, ज्यान फंद म्य फहगी,<br>\n    बेमाता की गलती तै, मेरे कसर भाग म्य रहैगी।<br>\n    मेरी जोड़ी जोगम-जोग मिलै, मैं भूल कै बेटा कहगी,<br>\n    बेटे आला हरफ राम जी, मत फेर कढाइऐ फरकै ।।2।।<br><br>\n\n    पूर्णमल तेरा रूप देख कै, प्रेम गात म्य जागै,<br>\n    अकलमन्द दिन सुख तै काटै, मूर्ख डूबण भागै,<br>\n    कितने दिन म्य सुणी राम नै, आज भाग मेरा जागै,<br>\n    जोट पति तै ना मिलती, हम सुसर-बहु से लागैं,<br>\n    बूढा पति में सिवासण ब्याहता, न्यूं के मरया जा घिरकै ।।3।।<br><br>\n\n    करदे पूरी आस बणै नै, मेरी नणंद का भाई,<br>\n    तेरे कैसा मर्द मिलै तै, होज्या सफल कमाई,<br>\n    मात-पिता के आगै मेरी, कुछ ना पार बसाई,<br>\n    डूब गये मां-बाप लोभ म्य, बूढे के संग ब्याही,<br>\n    कहै लखमीचन्द बेटा कहगी, मैं तनै भूल-बिसर कै ।।4।।<br><br>\n\n\n\n\n</font>"
      },
      {
        "id": 9,
        "name": "9- तेरा पूर्ण पूत खडा जड में ....",
        "story": "<font size=\"3px\">\n\n\n   <b> वार्ता :— पूर्णमल अपनी मौसी नूणादे को क्या कहता है।</b><br><br>\n\n    तेरा पूर्ण पूत खड़या जड़ म्य, किसनै घूंघट ताण दिखावै सै ।। टेक ।।<br><br>\n\n    एक बर बेटा कहकै नै बोल, क्यूं तन कर लिया डामांडोल,<br>\n    पड़ै औली-सौली झोल तेरी कड में, तू पुचकारै सै के बहकावै सै ।।1।।<br><br>\n\n    कुछ तै कर बेटे की री गौर, बदलगी क्यूं तोते बरगा त्यौर,<br>\n    जाणू नाचै मोर सामण के झड़ म्य, किसनै करण नाच सिखावै सै ।।2।।<br><br>\n\n    कुछ तै कर बेटे की ख्यास, करै नै ईश्वर का भजन तलाश,<br>\n    चलै लाम्बे-लाम्बे सांस तेरे धड़ म्य, क्यूं तिरछी नजर लखावै सै ।।3।।<br><br>\n\n    लखमीचन्द कहै छन्द की कली, सब ईश्वर कर देंगे भली,<br>\n    जैसे फली तू लागरी केले की घड म्य, बिन माली किसनै तोड़ चखावै सै ।।4।।<br><br>\n\n\n\n</font>"
      },
      {
        "id": 10,
        "name": "10- तेरा क्यूकर खोट बतादूंग्या....",
        "story": "<font size=\"3px\">\n\n   <b> वार्ता:-  पूर्णमल अपनी मौसी नूणादे को क्या कहता है।</b><br><br>\n\n    तेरा क्यूकर खोट बतादूंग्या, मनैं खोटी करी कमाई री मौसी]<br>\n    उलटे लक्षण कलू काल के, न्यू ऋषियों नै बतलाई री मौसी ।। टेक ।।<br><br>\n\n    ब्राह्मण-क्षत्री कर्म छोड़दे, शुद्र सेवा शर्म छोड़दे,<br>\n    पतिव्रता भी धर्म छोड़दे, झूठी करैगें बड़ाई री मौसी,<br>\n    गऊ माता मर्याद छोड़दे, काटैगे गला कसाई री मौसी ।।1।।<br><br>\n\n    दाता करणां दान छोड़दे, विप्र वेद सम्मान छोड़दे,<br>\n    ध्रुव भक्त स्थान छोड़दे, या कलू काल की राही री मौसी,<br>\n    गंगा छोड़ चली जा शक्ति, देगा नीर दिखाई री मौसी ।।2।।<br><br>\n\n    सर्प छोड़दे मणी के बल नै, मृग तजदे कस्तूरी नस्ल नै,<br>\n    सूर्य छोड़दे भूण्डल नै, ना तेजी रहै रूशनाई री मौसी,<br>\n    क्षत्री छोड़ भाज ज्यां रण नै, शुद्र करैंगे लड़ाई री मौसी ।।3।।<br><br>\n\n    गुरू मानसिंह आनन्द छोड़दे, लखमीचन्द भी छन्द छोड़दे,<br>\n    भौंरा फूल की गन्ध छोड़दे, छोड़दे ऋषि समाई री मौसी,<br>\n    पर पूर्णमल तेरा धर्म तजै ना, कर कितनी-ऐ लोग-हंसाई री मौसी ।।4।।<br><br>\n\n\n\n\n\n\n</font>"
      },
      {
        "id": 11,
        "name": "11- मां बेटे पै जुल्म करै....",
        "story": "<p>\n    \n    \n<B>वार्ता :— पूर्णमल अपनी मौसी नूणादे को क्या कहता है।</B><br>\n\nमां बेटे पै जुल्म करै, तू देख राम के घर नै,<br>\nपतिभर्ता एक सार जाणती, छोटी-बडी उमर नै ।। टेक ।।<br><br>\n\nरावण के बेटे की बोडिया, नार सलोचना प्यारी,<br>\nपति की भुजा कटी पड़ी महल म्य, रोई दे किलकारी,<br>\nअर्थ जुड़ा कै गई दलां मैं, उड़ै सेना जुड़गी सारी,<br>\nधर्म के कारण रामचन्द्र नै, हाथ जोड़ पुचकारी,<br>\nउस पतिभर्ता के सत के कारण, हांसी छुटी कटे सिर नै ।।1।।<br><br>\n\nसावित्री सत्यवान पति नै, आप ढूंढ कै ल्याई,<br>\nवर्ष दिन भीतर मर लेगा, नारद नै कथा सुणाई,<br>\nपतिभर्ता का धर्म समझ कै, औटी खूब तवाई,<br>\nलकड़ी काटण गये पति जब, कजा शीश पै छाई,<br>\nसत के कारण धर्मराज पै, ल्याई छुटा कै वर नै ।।2।।<br><br>\n\nइन्द्राणी-ब्रह्माणी-लक्ष्मी, अनसूईया की भी गिणती,<br>\nदमयन्ती-मदनावत हर का, तू जिकर सदा से सुणती,<br>\nकौशल्या दशरथ की राणी, सूत रामचन्द्र से जणती,<br>\nविषय नै त्यागै भजन मैं लागै, जब पतिभर्ता बणती,<br>\nजैसे मीराबाई पार उतरगी, पूज पति पात्थर नै ।।3।।<br><br>\n\nलखमीचन्द जिसे कर्म करै, के भौगे बिना सरै सै,<br>\nतेरे केसी बेईमाना का, के बेड़ा पार तरै सै,<br>\nडूब गई मां होकै नै, खुद बेटे पै नीत धरै सै,<br>\nआगै भी ना पति मिलै जोडी का, जै इसे कर्म करै सै,<br>\nनर्क म्य कूंड मिलै कीड़या की, तेरे खाज्यां चूट जिगर नै ।।4।।<br><br>\n\n</p>"
      },
      {
        "id": 12,
        "name": "12- आत्मा नहीं सताया करते....",
        "story": "<p>\n\n    <b>वार्ता :— नूणादे और पूर्णमल की आपस में कैसे वार्तालाप होती है ।</b><br><br>\n\n\n    आत्मा नहीं सताया करते, अपणे के-सी ज्यान करकै,<br>\n    भाईया की सूं मान कहे की, के लेगी नुकसान करकै ।। टेक ।।<br><br>\n\n    <b>राणी :-<br></b>\n    टूटैगी जै घणी खिचज्यागी, बचण की चीज आप बचज्यागी,<br>\n    तेरे होठां पै लाली रचज्यागी, खाले देसी पान करकै ।।<br><br>\n\n    <b>पूर्ण :-<br></b>\n    मौसी ईश्वर में चित लाले, बिगड़या जा सै धर्म बचाले,<br>\n    बेटा कहकै पास बिठाले, मेरे पै एहसान करकै ।।<br><br>\n\n    <b>राणी :<br></b>\n    सारे बोल कहैं सैं लिटटे, दोनूं होठ पहर भर पीटटे,<br>\n    मेरै लागै तेल के-से छिटटें, तू समझावै ज्ञान करकै ।।<br><br>\n\n    <b>पूर्ण :-<br></b>\n    जग प्रलय म्य के कसर रहै सै, जब मां बेटे नै खसम कहै सै,<br>\n    आड़ै ज्ञान गंग की धार बहै सै, क्यों ना खुश होले अस्नान करकै ।।<br><br>\n\n    <b>राणी :-<br></b>\n    रंग भररया केले के-सी गोभ म्य, बारूद भररी जाणू तोब म्य,<br>\n    मेरे मात-पिता गये डूब लोभ म्य, शंखपति सलेभान करकै ।।<br><br>\n\n    <b>पूर्ण :-<br></b>\n    जै मां कायदे तै घटज्यागी, डोर तेरे हाथां तै छुटज्यागी,<br>\n    दुनिया में डुन्डी पिटज्यागी, सुन लिए मौसी कान करकै ।।<br><br>\n\n    <b>राणी :-<br></b>\n    जाणै कित किस्मत पड़ सोगी, होणी मार्ग में कांटे बोगी,<br>\n    तनै देखकै बेकाबू होगी, चन्द्रमा की शान करकै ।।<br><br>\n\n    <b>पूर्ण :-<br></b>\n    गुरू मानसिंह छन्द नै घड़ज्या, मौसी तूं शुभ कर्मां पै अड़ज्या,<br>\n    सतगुरू के पायां म्य पड़ज्या, पक्का एक इमान करकै ।।<br><br>\n\n    <b>राणी :-<br></b>\n    लखमीचन्द कायदे तै नहीं घटूंगी, मैं वचनां तै नहीं हटूंगी,<br>\n    पूर्णमल तेरा नाम रटूंगी, त्रिलोकी भगवान करकै ।।<br><br>\n\n</p>"
      },
      {
        "id": 13,
        "name": "13- आ खेल घड़ी दो-चार....",
        "story": "   तज गये मेर संसार की, सुख त्रिया का चाहया ना ।। टेक ।।<br><br>\n\n    ऋषभ जी के इक्कासी पुत्र, शास्त्री-वेदान्ती लोग,<br>\n    नौ पुत्र नो खण्ड के राजा, भरत नै गद्दी का भोग,<br>\n    नौ पुत्रों नै त्यागी बणकै, दुनियां में फैलाया योग,<br>\n    मारकंड जी के मारकंडे, देवतां के वर से जाया,<br>\n    छ: मनु मन्त्र तप करकै, कल्पभर की आयु पाया,<br>\n    पिता जी की मुक्ति करणे, 12 वर्ष खातिर आया,<br>\n    सब तृषणा तजी विकार की, दुख गृहस्थियों का ठाया ना ।।1।।<br><br>\n\n    सनक-सनन्दन ऋषि, सनकादिक और सन्त कुमार,<br>\n    स्त्री के त्यागी बनें, ब्रह्मा जी के बेटे चार,<br>\n    गरूडासन को ऋषि मुनि, माया से बतावैं बाहर,<br>\n    मरिचि ब्राह्मण के सुत, अट्ठासी तो हजार हुये,<br>\n    प्रचेता की पदवी पाई, तप कै आधार हुये,<br>\n    नाम तक धराया नहीं, माया पे सवार हुए,<br>\n    लख सुरति ज्ञान विचार की, लय हुए अलग काया ना ।।2।।<br><br>\n\n    चौरासी सिद्ध के लक्षण, सिद्वियों से मिले हुये,<br>\n    साठ हजार ऋषि मुनि, बाल खिला भले हुए,<br>\n    चन्द्रमा के लोक जाते, शान्ति से चले हुये,<br>\n    तोष और प्रतोष कहते, सन्तोष और भद्रा नामी,<br>\n    शान्ति और ईडसपति ईदम कवि विभु स्वामी,<br>\n    स्वह: और सुदेह रोचन, त्रिया के बणे ना कामी,<br>\n    जिननै पदवी मिली अवतार की, लगी जन्म धरत माया ना ।।3।।<br><br>\n\n    प्रियव्रत राजा हुऐ, 13 पुत्र जन्में भाई,<br>\n    सात पुत्र राजा बने, सात द्वीप ध्वजा छाई,<br>\n    तीन पुत्र मनु बणे, ब्यास जी नै कीर्ति गाई,<br>\n    पंच कोष जीत राजा, आप जीवन मुक्त हुए,<br>\n    विषय-वासना दूर करी, योगियों में चुक्त हुए,<br>\n    तीन पुत्र जिनके त्यागी, ज्ञानी मन्त्र युक्त हुए,<br>\n    जड़ भरत ज्ञान तलवार की, रहुगण धोखा खाया ना ।।4।।<br><br>\n\n    सूर्य का सारथी अरूण, त्रिया का ना सत्संग किया,<br>\n    राक्षसों मे बत्रासुर नै, स्त्री को त्याग दिया,<br>\n    देवता तै युद्व करकै, मरती बार स्वर्ग लिया,<br>\n    कण्व ऋषि जति हुये, वीर्य को डिगाया नहीं,<br>\n    कपिल मुनि ब्रह्माचारी, विषय तो जगाया नहीं,<br>\n    शील गंगे भीषम के-सा, प्रण तो पुगाया नहीं,<br>\n    करी हित चित से रक्षा परिवार की, पड़ी विषय रूप-छाया ना ।।5।।<br><br>\n\n    दस दिगपाल जती, पृथ्वी का संहार करै,<br>\n    अष्ट वसु ग्यारा रूद्र, बारहा सूर्य प्यार करै,<br>\n    महाप्रलय तक की आयु तक का, फेर शिवजी संहार करै,<br>\n    यह कथा सुणकै नै, शुकदेव मुनि प्रसन्न हुए,<br>\n    देखकै नै ढंग गुरू, मानसिंह आनन्द हुए,<br>\n    चरणों मै लौलीन दास, शिष्य लखमीचन्द हुए,<br>\n    ध्रुव-इन्द्र अग्नि-कश्यप सार की, विधि बिन आसन लाया ना ।।6।।<br><br>\n"
      },
      {
        "id": 14,
        "name": "14- मैं हूर परी, के उमर मेरी....",
        "story": "\n<b>वार्ता:— राणी नूणादे पूर्णमल को क्या कहती है।</b><br>\n\nमैं हूर परी, के उमर मेरी, वा मात तेरी, तू जिसके पेट पड़या ।। टेक ।।<br><br>\n\nगमी का नाम धर दिया शादी, डूब गये मात-पिता जिननै ब्याहदी,<br>\nगल लादी लागर कै, रतनागर कै, मुझ सागर कै, पति पल्लै लेट पड़या ।।1।<br><br>\n\nतनै दई मार रेख मैं मेख, लादी काचे घा मैं सेक,<br>\nएक रश्म बिना, और कसम बिना, आड़ै खसम बिना, किसा मलियामेट पड़या ।।2।<br><br>\n\nसच्चे दिल तै लाइऐ प्रीति, तनै हंस-खेलकै काया जीती,<br>\nउम्र बीती दुख-सहते, यहां रहते, मां कहते, तेरा क्यूकर ढेठ पड़या ।।3।।<br><br>\n\nलखमीचन्द छन्द नै धररया, मेरा जी खेलण नै करग्या,<br>\nरस भररया बीच फीणी कै, मुझ हीणी कै, इस सिंहणी कै, तू गादड़,<br>\nफेट पड़या ।।4।<br><br>\n"
      },
      {
        "id": 15,
        "name": "15- क्यू दिल के अन्दर भूल....",
        "story": "\n<b>वार्ता :— पूर्णमल अपनी मौसी को क्या कहता है।</b><br><br>\n\nक्यू दिल के अन्दर भूल पड़ी री, मैं पासंग तू एक धड़ी री,<br>\nघूंघट करकै हुई खड़ी री, मुखड़ा फेर कै ।। टेक ।।<br><br>\n\nयो सब सौदा अप-अपने कर्मां, मिलै नै तेरे पास खड़या चन्द्रमा,<br>\nतनै ब्रह्मा-विष्णु-शिव कर-नी लूं, तेरे पायां म्य पड़कै जी लू,<br>\nचरणांव्रत बणांकै पीलूं, माँ जल गेर कै ।।<br><br>\n\nरही थी मां बेटे बिन तरस, करकै नैं पूर्ण सुत के दर्श,<br>\nमनै बारा बर्ष हुए टलते-2, ये दिन आ लिये चलते-चलते,<br>\nजैसे आन्नद होणां था खाजा मिलते, बणके शेर कै ।।<br><br>\n\nबात करै नै गुरबत कैसी, घूंट भरै नै शरबत केसी,<br>\nपर्वत कैसी आड करै नै, दिल कपटी मै ठाड करै नै,<br>\nपूर्ण सुत के लाड करै नै, मां फूल बखेर कै ।।<br><br>\n\nलखमीचन्द तज बात बैर की, चन्दन तैं क्यू डाली बणै कैर की,<br>\nतनै एैर-गैर की ढालां तक लिया, गुरू का बोल क्यों ना जिगर मैं लिख लिया,<br>\nमाता-माता कहकै छिक लिया, सौ बर टेर कै ।।<br><br>\n"
      },
      {
        "id": 16,
        "name": "16- किस नै मात कहै सै....",
        "story": "\n<b>वार्ता :— राणी नूणादे व पूर्णमल के आपस में क्या सवाल-जवाब होते हैं :</b><br><br>\n\nकिस नै मात कहै सै, बिचल रही मैं और दर्द म्य ।। टेक ।।<br><br>\n\n<b>राणी :—<br></b>\nईश्क बली नै ज्यान सताई, राम आज देग्या मनै दिखाई,<br>\nमर्ज की मुश्किल मिलै दवाई, मैं कटरी इश्क कर्द म्य ।।<br><br>\n\n<b>पूर्ण :—<br></b>\nमेरी तू सुणले बात ज्ञान की, तृष्णा चलै म्हारे-तेरे ध्यान की,<br><br>\nपिता सुलेभान की पाग, मिलावै क्यूं आज गर्द म्य ।।<br>\n\n<b>पूर्ण :—<br></b>\nमौसी काम छोड बुरा छल का, क्यूं मेरै झाड़ बणै सै गल का,<br>\nसुभा जाणै सै तूं गर्म जल का, शीला हो सै सर्द म्य ।।<br><br>\n\n<b>राणी :-<br></b>\nलखमीचन्द इसे छन्द धरै सै, क्यूं ना बात का ख्याल करै सै,<br>\nजब खड़या माशूक मरै सै, बता कित अकल मर्द में ।।<br><br>\n"
      },
      {
        "id": 17,
        "name": "17- पूर्णमल तू कुणसे ढंग म्य....",
        "story": "<b>वार्ता:- राणी नूणादे पूर्णमल को अब क्या कहती है।</b><br><br>\n\nपूर्णमल तू कुणसे ढंग म्य, मैं भर री सू चाव-उमंग म्य,<br>\nमेरी तेरे पिता के संग म्य, जोड़ी ना मिलती ।।टेक ।।<br><br>\n\nयू धनमाल आपकी खातर, तू इसका मालिक बणज्या चातर,<br>\nपाथर तेरै प्रेम ना जागै, कुछ कहै दयू तै डर भी लागै,<br>\nभाइयां की सूं तेरे आगै, मेरी काबू ना चलती ।।1।<br><br>\n\nतू कहरया सै बोल दर्द का, मेरै होरया सै जखम कर्द का,<br>\nबीर-मर्द का करले नाता, बूढा बालम सिवासण ब्याता,<br>\nडूब गई बैरण बेमाता, म्हारी जोड़ी ना बलती ।।2।<br><br>\n\nतूं हीरा ना फूटण जोगा, मेरा मौका विष घूटण जोगा,<br>\nउठण जोगा होंश नहीं सै, चलण-फिरण का जोश नहीं सै,<br>\nतेरा तै कुछ दोष नहीं सै, मेरे कर्मां की गलती ।।3।<br><br>\n\nलखमीचन्द जिगर म्य धो ना, छोड़ी मै जीवण जोगी कोन्या,<br>\nमोह ना मेरा बाप-भाई म्य, घिरकै मरगी करड़ाई में,<br>\nजो जामैगी शरदाई म्य, वा बेल फूल फलती ।।4।<br><br>\n"
      },
      {
        "id": 18,
        "name": "18- जिसकी कूख से जन्म लिया....",
        "story": "\n<b>वार्ता :  राणी नूणादे पूर्णमल को क्या कहती है।</b><br><br>\n\nजिसकी कूख से जन्म लिया, तू उसनै कहिऐ माता,<br>\nजुल्मी जोबन कामदेव, मेरे ना काबू मैं आता ।। टेक ।।<br><br>\n\nनरक बीच मैं दरजा होगा, मेरी बात मोड़ी का,<br>\nमेरी उमर सै 18 साल की, तू सै मेरी जोड़ी का,<br>\nपूर्णमल तू झटका ले ले, इस जिन्दगी थोड़ी का,<br>\nकसी कसाई खडी ठाण पै, हो चढणिंया घोड़ी का,<br>\nदया करकै दिये तप्त बुझा, तू क्यूं ना पाणी प्याता ।।1।।<br><br>\n\nएक पहर की नूणादे, न्यूं कद की सिर पटकै सै,<br>\nछाती जलगी मेरी न्यूऐ, तू दूर खड़या मटकै सै,<br>\nतेरी श्यान नै देख-देख कै, मेरा जी भटकै सै,<br>\nरूत पै मेवा पाक रही, या नीचे नै लटकै सै,<br>\nसेब-सन्तरे अंगूर-दाख, क्यू ना सूआ बणकै खाता ।।2।।<br><br>\n\nमेरा इस तरियां रहा रूप चमक, बिजली चमकै घन मैं,<br>\nमीठे-मीठे बोल इसे जाणूं, कोयल कूकै बन मैं,<br>\nतेरी चन्दा केसी श्यान देख, मेरै उठै लोर बदन मैं,<br>\nबूढे तै थी भली कंवारी, दुख होया जवानीपन मैं,<br>\nमैं पल्ला पसारू तूं भीख घालदे, मैं भिक्षुक तू दाता ।।3।।<br><br>\n\nबिशवे तीन मर्द मैं हों सैं, सतरा बीसवे नारी,<br>\nबीर-मर्द की जोट मिलै, न्यू कहैं ऋषि ब्रह्मचारी,<br>\nतोशक-तकिए लाग रहे, और बिछरे पिलंग निवारी,<br>\nकहै मानसिंह ख्याल करै नै, तेरी क्यूँ गई अक्कल मारी,<br>\nनीर गेर कै तप्त बुझादे, न्यूं लखमीचन्द कथा गाता ।।4।।<br><br>\n"
      },
      {
        "id": 19,
        "name": "19- देखकै पूर्णमल की श्यान....",
        "story": "\n<b>वार्ता:-  पूर्णमल राणी नूणादे को क्या कहता है।</b><br><br>\n\nदेखकै पूर्णमल की श्यान, डूबगी क्यूं खुद जननी माई ।। टेक ।।<br><br>\n\nधर्म का झण्डा तार बगा लिया, तनै काया में इश्क जगा लिया,<br>\nडिगा लिया खुद बेटे पै ध्यान, कहण लगी नणदी का भाई ।।1।।<br><br>\n\nतनै बोलां की मारी कर्द, क्यूकर करलूं सीना सर्द,<br>\nमेटदे दर्द पिता सलेभान, डाण तू जिस दुख नै खाई ।।2।।<br><br>\n\nमौसी तेरा बोल जिगर म्य दुखैगा, पूर्णमल धर्म तै ना चुकैगा,<br>\nतनै के थुकैगा सारा जगत जहान, चांद कै तू लावै सै स्याही ।।3।।<br><br>\n\nलखमीचन्द कली धरै चार, मौसी लिये सब्र शान्ति धार,<br>\nसिर मार मरे लुकमान, बहम की कितै दारू ना पाई ।।4।।<br><br>\n"
      },
      {
        "id": 20,
        "name": "20- मेरे जिगर मैं खटकै सै....",
        "story": "<b>वार्ता :  राणी नूणादे पूर्णमल को अब क्या कहती है।</b><br><br>\n\nमेरे जिगर मैं खटकै सै, तेरी सूरत भोली-भोली,<br>\nमंगती करकै भीख घालदे, मांगू सू कर झोली ।। टेक ।।<br><br>\n\nमै क्यूकर बैठू दुंख नै खेकै, मरणा होगा तेरा ना लेकै,<br>\nइश्क जले नै डाका देकै, लूट लई दिन धोली ।।1।।<br><br>\n\nइन बातां का ना होया तोड़ सै, ओटया गया ना दर्द खोड़ तै,<br>\nमरज्याणे तनै मेरी ओड़ कै, नजर फेरली क्यूँ औली ।।2।।<br><br>\n\nतेरा ध्यान कड़ै फिररया सै, मेरा माणस सा मररया सै,<br>\nतू लेकै पास लकोह कररया सै, मेरे मर्ज की गोली ।।3।।<br><br>\n\nलखमीचन्द ना बुरी बकण दे, ना कदे उंच और नीच तकण दे,<br>\nना धरती पै पैर टिकणदे, या छ: ऊतां की टौली ।।4।।<br><br>\n"
      },
      {
        "id": 21,
        "name": "21- मौसी थर-थर कापैं तेरा ....",
        "story": "\n<b>वार्ता:-  पूर्णमल राणी नूणादे को क्या कहता है।</b><br><br>\n\nमौसी थर-थर कापैं तेरा गात, री! तू कई बर होली पड़ण नै ।। टेक ।।<br><br>\n\nसंगवाले तेरे दोनू पल्ले री लटकणे, मौसी ये तन माट्टी के री मटकणे,<br>\nसबकी एक माटी की जात, री! वो एक रूखाला घड़ण नै ।।1।।<br><br>\n\nतेरा पूर्ण पूत खड़या टहल म्य, मेरा पिता री कहै था जा रंग महल म्य,<br>\nतू अपणी मिल मौसी के साथ, री! के बुलाया था मां लड़ण नै ।।1।।<br><br>\n\nके तू बेटे तै शरमा गई, के वाहे बात समझ में आ गई,<br>\nजुणसी हो बीरां की लुहक्मा बात, री! मर्दां की बुद्वि  हड़ण नै ।।1।।<br><br>\n\nलखमीचन्द कमल केसा फूल सै, जै कुछ पूर्णमल की भूल सै,<br>\nमौसी मेरा सिर तेरा हाथ, री! मगज म्य चटटू जड़ण नै ।।1।।<br><br>\n"
      },
      {
        "id": 22,
        "name": "22- मौसी आगै बेटा-बेटी....",
        "story": "\n<b>वार्ता :— पूर्णमल राणी नूणादे को क्या कहता है।</b><br><br>\n\nमौसी आगै बेटा-बेटी, जगह दास की हो सै,<br>\nबेईमाने नै इश्क बतावै, बेल नाश की हों सैं ।। टेक ।।<br><br>\n\nनौ दरवाजे चौगरदै, नित्य रहै अधारै तन कै,<br>\nदस इन्द्री और पांच विषय, नित्य रहै आसरै मन कै,<br>\nदुनिया के सब दृष्ट पदार्थ, दूर करो गिन-गिन कै,<br>\nकाम-क्रोध मद-लोभ तज, बस रहणा हरि भजन कै,<br>\nजीव नै ब्रह्म का ज्ञान होणे से, ठीक आश्की हों सैं ।।1।।<br><br>\n1\nमात-पिता और बेटा-बेटी, जितने नेग व्यवहारी,<br>\nश्री रामचन्द्र जी मर्याद बान्धगे, बरतै दुनिया सारी,<br>\nचार वर्ण मनू जी नै बान्धे, उंच-नीच की बारी,<br>\nजै नहीं मनू मर्याद बान्धते तै, कौण पुरूष कौण नारी,<br>\nचेतन जीव ज्ञान के द्वारै, सनन्ध पास की हों सैं ।।2।।<br><br>\n\nगुरू की सेवा ईश्वर भक्ति, ज्ञान की माला गल म्य,<br>\nआच्छा सत्संग साधू की सेवा, दया राखणी दिल म्य,<br>\nतत्व ज्ञान से दिल का दाग धो, ज्ञान गंग के जल म्य,<br>\nलगा समाधि तुरिया पद की, आगा सूझै पल म्य,<br>\nखींच कपाली दसवे द्वारै, जड़ै रोक सांस की हों सैं ।।3।।<br><br>\n\nॐ भूर्भुवः: स्व: महर लोक तक दिन गिन न्यारे-न्यारे,<br>\nब्रहमा विष्णु  शिवजी तक के कल्प भूलज्या सारे,<br>\nजन तप सत मह लोको के बीच में जीव ब्रहमा के प्यारे,<br>\nलखमीचन्द  चसै ज्ञान के दीपक जहां रवि शशि ना तारे,<br>\nजो जीव ब्रहमा की करै एकता मोक्ष खास की हों सै ।।4।<br>\n"
      },
      {
        "id": 23,
        "name": "23- तू कहरी पूर्णमल, ....",
        "story": "\n<b>वार्ता :— पूर्णमल अपनी मौसी को कैसे समझाता है :—</b><br><br>\n\nतू कहरी पूर्णमल, मेरा लाल नहीं सै,<br>\nडूबगी जननी इज्जत का, ख्याल नहीं सै ।। टेक ।।<br><br>\n\n<b>मौसी :—<br></b>\nमैं तनै वचन कहूं सू साच्चा, गोरा बदन गोभला काच्चा,<br>\nमनै तेरे तै आच्छा, कोए धन माल नहीं सै ।।<br><br>\n\n<b>पूर्ण :—<br></b>\nमैं सोचू सूं सभी तरहा की, परिंदी मत बण बिना परां की,<br>\nजुणसी चालै वा राजघरां की, चाल नहीं सै ।।<br><br>\n\n<b>मौसी :—<br></b>\nडिबिया तेरे रोकण की घड़वा दयूं, सूरत शीशे मैं जड़वा दयूं,<br>\nइस जोबन के आगै अड़वा दयूं, इसी ढाल नहीं सै ।।<br><br>\n\n<b>पूर्ण :—<br></b>\nजिगर म्य दर्द बोल तेरयां का, पिता मेरा गुनाहगार फेरया का,<br>\nजडे कै रस्ता हो शेरां का, धोरै श्याल नहीं सै ।।<br><br>\n\n<b>मौसी :—<br></b>\nजै पति तेरे के-सा वर लेती, भाई की सूं इतने म्य सर लेती,<br>\nमुरगाई बण तर लेती, गहरा ताल नहीं सै ।।<br><br>\n\n<b>पूर्ण :—<br></b>\nझोपड़ियां म्य सोवै महलां के सपने, चाहिए नाम हरी के जपणे,<br>\nतनै पराये और अपणे, की सम्भाल नहीं सै ।।<br><br>\n\n<b>मौसी :—<br></b>\nलखमीचन्द इसे छन्द धरै सै, बदी करण तै घणा डरै सै,<br>\nभतेरी दुनिया रोज मरै सै, मेरा काल नहीं सै ।।<br><br>\n"
      },
      {
        "id": 24,
        "name": "24-बूढा बालम बीर सवासण....",
        "story": "\n<b>वार्ता:- राणी पूर्णमल को धमकाती है और क्या कहती है।</b><br><br>\n\nपूर्णमल तू सूणता जाईये, नूणादे की बात,<br>\nबदला ले ल्यूं-चीर रंगाल्यूं, तेरे खून म्य ।। टेक ।।<br><br>\n\nमनै कोए और चीज ना चाहती, तू बणज्या नै मेरा हिमाती,<br>\nजब मैं साथी तनै और के चाहिये, हाजिर सै मेरा गात,<br>\nतावला सा आज्या, माणस आली जून में ।।1।।<br><br>\n\nक्यूकर दिल में धीरज धरूं, बता इब जतन कौणसा करूं,<br>\nमैं मरू तिसाई तपत बुझाईये, कर मनचाही बरसात,<br>\nदर्द इश्क जले नै, दई भून मैं ।।2।।<br><br>\n\nमनै पड़ै नाम गैर के जपणे, दिखै प्राण मुफत में खपणे,<br>\nमनै अपणे हाथां उढा-पहराइये, टूम-ठेकरी नाथ,<br>\nलिपटरी रेशम लच्छी, या ऊन में ।।<br><br>\n\nकहै लखमीचन्द कर्म की हाणी, पड़ै गैरां की टहल बजाणी,<br>\nकरू ताता पाणी तूं मल-मल न्हाइये, मैं फेरूंगी हाथ,<br>\nमिलाकै नै केशर-मटणे, आले चून मै ।।<br><br>\n"
      },
      {
        "id": 25,
        "name": "25- पूर्णमल तू सूणता जाईये....",
        "story": "\n<b>वार्ता:-मौसी की धमकी सुनकर पूर्णमल उसको समझाता है और आपस मे क्या बात होती हैं।</b><br><br>\n\nतेरे बोलां की मेरी छाती के म्हा, करड़ी दाब सै,<br>\nदेदे मेरा रूमाल क्यूं तेरी, अकल खराब सै ।। टेक ।।<br><br>\n\n<b>पूर्ण :—<br></b>\nमौसी के सोवै क्यूं ना जागै, क्यूं ना बदी का रस्ता त्यागै,<br>\nचलै जब धर्मराज के आगै, मेरा महरूम जवाब सै ।।1।।<br><br>\n\n<b>मौसी :—<br></b>\nपूर्ण तनै अकल भूल में खोई, जले तू सै पक्का निर्मोही,<br>\nतू भौरा बणकै ले खशबोई, रूत पै फूल गुलाब सै ।।2।।<br><br>\n\n<b>पूर्ण :—<br></b>\nबूरा तै क्यूं जगह बणै छाणस की, विधि क्यूँ तोड़ै आणस की,<br>\nमौसी दुनिया म्य माणस की, मोती बरगी आब सै ।।3।।<br><br>\n\n<b>मौसी :—<br></b>\nकर दिया इश्क बली नै चाला, क्यूकर बोलू आवै सै तिवाला,<br>\nतनै कोड रोप दिया चाला, मैं शाकी तूं पीवण आला,<br>\nबोतल बीच शराब सै ।।4।।<br><br>\n\n<b>पूर्ण :—<br></b>\nतू तै झूठी नार सती सै, तेरे मैं अक्ल का ना खोज कती सै,<br>\nयो तेरा पूर्ण पूत जती सै, क्यों तोड़ै व्रत कवाब सै ।।5।।<br><br>\n\n<b>मौसी :—<br></b>\nकुछ निभज्या तै पर्ण निभादे, ना तै मनै कूए बीच धकादे,<br>\nजै प्यासी नै पाणी प्यादे, इसमें के ऐब-सबाब सै ।।6।।<br><br>\n\n<b>पूर्ण :-<br></b>\nलखमीचन्द छन्द नै तोलण आला, गुरू की सेवा में डोलण आला,<br>\nपाणी का नाका खोलण आला, कोए और जिले-साहब सै ।।7।।<br><br>\n\n<b>मौसी :-<br></b>\nतनै मेरी एक बात ना मानी, खोऊगी चन्दा सी जिन्दगानी,<br>\nया तेरे नां की राजधानी, तू इसका भूप-नवाब सै ।।8।।<br><br>\n\n<b>पूर्ण :-<br></b>\nलखमीचन्द जख्म बोल तेरयां का, मेरा पिता गुनाहगार तेरे फेरयां का,<br>\nजडे कै रस्ता हो शेरां का, गादड की के ताब सै ।।9।।<br><br>\n"
      },
      {
        "id": 26,
        "name": "26- तेरे बोलां की मेरी छाती ....",
        "story": "<b>वार्ता:- पूर्णमल को नूणादें दोबारा धमकाती है और क्या कहती है।</b><br><br>\n\nपूर्णमल तेरे खून म्य, मैं अपणा चीर रंगाल्यू ।। टेक ।।<br><br>\n\nकहे की ना मान्या कही भेतेरी, पुतली मनमोहिनी भी फेरी,<br>\nगेरी इश्क जले नै भून मैं, क्यूकर तपत बूझाल्यूं ।।1।।<br><br>\n\nजोबन कमल फूल सा खिलज्या, जै तू अपणी जगह तै हिलज्या,<br>\nजो तू रेशम मिलज्या ऊन म्य, तनै छाती कै लाल्यूं ।।2।।<br><br>\n\nमुख से बुरी नहीं भाखूं, तनै अमृत करकै चाखूं,<br>\nना कसर राखूं मजबून म्य, नया ढंग बणाल्यू ।।3।।<br><br>\n\nमैं बस होगी इश्क-कोढ कै, देख रूई केसा गात लोढ कै,<br>\nलखमीचन्द छोडकै टके-लकोणे चून म्य, कली छन्द की मिलाल्यूं ।।4।।<br><br>\n"
      },
      {
        "id": 27,
        "name": "27- पूर्णमल तेरे खून म्य....",
        "story": "<b>वार्ता:- पूर्णमल अपणी मौसी के कमरे से निकल कर अपनी मां इन्छरादे के कमरे में जाता है तो उसकी मां क्या कहती है।</b><br><br>\n\nमैं तेरे हंस-हंस करल्यूं लाड,  उरे नै हो ममता मेरी ।। टेक ।।<br><br>\n\nबात दो गुण चर्चा की पढकै, रहै था कदे मांस-मुठियां चढकै,<br>\nकदे तै गडकै आवैं थी टाड, सुखा तन की करली ढेरी ।।1।।<br><br>\n\nबात दो करिये गुरबत के-सी, मीठी बोली शरबत के-सी,<br>\nइन्द्र नै ज्य लई पर्वत के-सी आड, चांद न्यूं शरण लई तेरी ।।2।।<br><br>\n\nरहूं नित पति चरण की चेरी, अरी क्यूं जन्म दिया मां मेरी,<br>\nगेरी तनै मीठे कारण काढ, डाण तनै क्यूं जण कै गेरी ।।3।।<br><br>\n\nदुख-विपता की बूम फूटली, लखमीचन्द नै विषधार घूंटली,<br>\nजब तै छूटली तेरी ठाड, बणी मैं केले तै बड़बेरी ।।4।।<br><br>\n"
      },
      {
        "id": 28,
        "name": "28- मैं तेरे हंस-हंस करल्यूं लाड....",
        "story": "<b>वार्ता:—  अब नूणादें बांदी को पूर्णमल के खिलाफ गवाही देने को कहती  है, तो बान्दी क्या कहती है।</b><br><br>\n\nहे! बेईमान तेरे फन्दे म्य, बता पूर्ण भगत फहै था के ।। टेक ।।<br><br>\n\nपुतली मनमोहिनी फेरै थी, कई बार साजन कहै टेरै थी,<br>\nजुणसे फन्दे में गेरै थी, बता इस दुख नै कवर सहै था के ।।1।।<br><br>\n\nजाण दे होणी थी सो होली, मनै तेरी बात जिगर की टोली,<br>\nकईं बार साजन कहकै बोली, बता तनै वो माता नही कहै था के ।।2।।<br><br>\n\nइश्क की फूली धनमाया म्य, तनै लिया रोग जगा काया म्य,<br>\nचालते बादला की छाया म्य, बता पूनम का चांद गहै था के ।।3।।<br><br>\n\nलखमीचन्द छन्द नै घड़ता, तेरै ना फर्क घड़ी का पड़ता,<br>\nजब छोरे का धर्म बिगड़ता, होए बिन सत्यानाश रहै था के ।।4।।<br><br>\n"
      },
      {
        "id": 29,
        "name": "29- हे! बेईमान तेरे फन्दे म्य....",
        "story": "<b>वार्ता:—  आगे बान्दी क्या कहती है।</b><br><br>\n\nपूर्णमल के बारे म्य, ना झूठ कहूं राणी,<br>\nडूबण की क्यूं सोचै, होकै ओड बड़ी स्याणी ।। टेक ।।<br><br>\n\nमां बेटे पै इश्क कमावै, यो सै अचरज भारी,<br>\nआज तलक मनै ना देखी, मां-बेटे की यारी,<br>\nतेरी सुणकै बात हत्यारी, भरया मेरी आंख्या म्य पाणी ।।1।।<br><br>\n\nथारी बीरां की जात इसी, ना बेटे तक की डोली,<br>\nबता पूर्णमल नै मरवाकै, के तेरी भरज्यागी झोली,<br>\nया सै अन्धे किसी लठोली, छूटैगी तै फेर नहीं थ्याणी ।।2।।<br><br>\n\nम्हारे-तेरे मैं फर्क घणां, तू राणी मैं बान्दी,<br>\nपूर्णमल थारे महलां के म्हा, अनमोल चीज चांदी,<br>\nहुई इश्क नशे में आन्धी, चाहिए लाज-शर्म आणी ।।3।।<br><br>\n\nलखमीचन्द कहै मेरी बातां का, क्यूं नही लगता ज्ञान,<br>\nयो इश्क नै के जाणै, इसकी बालक उम्र नादान,<br>\nतेरे केसी बेईमान, करादे दो कुल की हाणी ।।4।।<br><br>\n"
      },
      {
        "id": 30,
        "name": "30- पूर्णमल के बारे म्य....",
        "story": "\n<b>वार्ता:— राणी नूणादे राजा को क्या कहती है।</b><br><br>\n\nम्हारा-तेरा ना बोलण का काम, मरूंगी मनै पड़ी रहाणदे नै ।। टेक ।।<br><br>\n\nमनै तै भाग लिखा लिया हीणां, दीखै विष का प्याला पीणां,<br>\nसजन मेरा जीणा कती हराम, मंगाकै मनै जहर खाणदे नै ।।1।।<br><br>\n\nपिया मेरे जिये बिन सरज्यगा, मार मेरा सहज रोग मरज्यगा,<br>\nचिरज्यागा बदन मुलायम, कटीली तेग ताणदे नै ।।2।।<br><br>\n\nयो ना खोट छुपाया छिपणा, दीखै कोए घडी मैं खपणा,<br>\nअपणा ले घरवासा थाम, कूए मैं पड़ण जाणदे नै ।।3।।<br><br>\n\nमारै नै क्यों हटग्या परै, के मेरे जिए बिना ना सरै,<br>\nकरै गददी के न्याय तमाम, दूध-जल अलग छाणदे नै ।।4।।<br><br>\n\nलखमीचन्द नै भली विचार ली, मैं बेटा-बेटा कहकै हार ली,<br>\nतारली आबरो सरेआम, मनै"
      },
      {
        "id": 31,
        "name": "31- म्हारा-तेरा ना बोलण का ....",
        "story": "<b>वार्ता:—  राजा बार-बार राणी का हाथ पकड कर उठाता है और क्या कहता है।</b><br><br>\n\nकिसनै कही कसूती बात, राणी पाजी और गुलाम नै ।। टेक ।।<br><br>\n\n\nहम रजपूत जात के ठाकर, मतन्या मरै कटारी खाकर,<br>\nके कोए नौकर-चाकर बदजात, तेरे कहे तै नाटग्या हो काम नै ।।1।।<br><br>\n\nमेरी गोरी क्यूं प्रण हार दिया, तेरे पै किसनै दुख-दर्द डार दिया,<br>\nमार दिया होतै कटाकै दोनू हाथ, भरादूं भूस अलग कढाकै चाम नै ।।2।।<br><br>\n\nक्यूं तूं मेरी नार प्राण त्यागै, बता उस माणस नै मेरे आगै,<br>\nमनै लागै ना एक स्यात, दुष्ट का सिर उड़ादयू तेरै सामनै ।।3।।<br><br>\n\nमानसिंह गुरू मंत्र दिया पढा रै, तेरा बालम रहा लाड लडा रै,<br>\nबैठी मौज उड़ा रै दिन रात, रटे जा श्री ठाकुर जी के नाम नै ।।4।।<br><br>\n"
      },
      {
        "id": 32,
        "name": "32- किसनै कही कसूती बात....",
        "story": "<b>वार्ता:—  राजा ने राणी से सारा हाल पूछा और क्या कहा।</b><br><br>\n\nखोलकै बता दे गौरी, पति के आगै सारी,<br>\nआसणपाटी ले पड़ी, तेरै कुणसी सै बिमारी ।। टेक ।।<br><br>\n\nसाधू-सन्त गरीबां पै, मेरी गौरी दया करै थी,<br>\nमन-तन की सब बात, पति के आगै कहया करै थी,<br>\nबडी हंसी-खुशी तै रहया करै थी, आज नैनां तै जल जारी ।।1।।<br><br>\n\nसाची बात खोलकै कहदे, तेरा फिका चेहरा क्यूं सै,<br>\nदिवा-बाती नहीं महल म्य, घोर अन्धेरा क्यूं सै,<br>\nतेरा धरती के म्हा डेरा क्यूं सै, ये तजकै पलगं निवारी ।।2।।<br><br>\n\nबड़े-बड़ेरे कहया करै, थाम हो सो कईं किस्म की,<br>\nकिसे तै ना करो दोस्ती, तोते जिसे जिस्म की,<br>\nइज्जत ल्यो खुद तार खसम की, इसी हो सै जात थारी ।।3।।<br><br>\n\nकहै लखमीचन्द सांग की राही, के सबनै पाया करै सै,<br>\nअपणां मन बहलावण नै, दूनिया मुंह बाया करै सै,<br>\nया के सबनै आया करै सै, गावण की लयदारी ।।4।।<br><br>\n"
      },
      {
        "id": 33,
        "name": "33- खोलकै बता दे गौरी....",
        "story": "<b>वार्ता:—  राजा सुलेभान महल में आया तो नूणादे ने पूरा त्रिया-चरित्र रच दिया और धरती में लेट गई। राजा उसको उठाता है और उनके बीच क्या वार्तालाप होती है।</b><br><br>\n\n<b>राजा :</b>  उठ क्यू तलै पड़ी मेरी नार,<br>\n<b>रानी :</b>  मनै मतन्या छेड़ै भरतार, तेरे तै मैं बोल्या ना चाहती,<br>\n<b>राजा :</b>  अन्धेरे-गुब्बार महल म्य, दिवा ना बाती ।। टेक ।।<br><br>\n<b>राजा :</b>  मैं सब जाणू थारा बीरां का, जुणसा हो मता,<br>\n<b>राणी :</b>  तड़कै पीहर चाली जा, तनै लागज्या पता,<br>\n<b>राजा :</b>  बता के खता होई मेरे तै,<br>\n<b>राणी :</b>  मैं इब तक डटी शर्म तेरी तै, ना अपणे घंरा चली जाती,<br>\n<b>राजा :</b>  घर-घर में चाहे जूत मारले, बाहर मैं माणस पंचायती ।।1।।<br><br>\n\n<b>राजा :</b>  बाग-बगीचे महल-बावडी, सब तेरी जायदाद,<br>\n<b>राणी :</b>  तेरे बोलां नै गेर दई, मेरी छाती के म्हा राध,<br>\n<b>राजा :</b>  तेरे तै बाध कूण प्यारा सै,<br>\n<b>राणी :</b>  ले यो राजमहल थारा सै, आड़ै मेरा कोए ना साथी,<br>\n<b>राजा :</b>  इसा किसनै के कह दिया, डाण तू रो-रो डकराती ।।2।।<br><br>\n\n<b>राजा :</b>  न्यारे-न्यारे बैठ गये, किसे बान्दर से घर कै,<br>\n<b>राणी :</b>  न्यू तै मैं  भी जाणूं यो, पैण्डा छूटैगा मर कै,<br>\n<b>राजा :</b>  ठहर टुक करकै बैठ समाई,<br>\n<b>राणी :</b>  थारी दोनुवां की बणूं लुगाई, मेरी ना ओड बड़ी छाती,<br>\n<b>राजा :</b>  कदे बिना खोट मरवादे, या सीली सै के ताती ।।3।।<br><br>\n\n<b>राजा :</b>  लखमीचन्द रंग महलां म्य, किसे रोप दिए चाले,<br>\n<b>राणी :</b>  मैं ईब खोलके गेरूंगी, तेरे सिरगून्दी के नाले,<br>\n<b>राजा :</b>  हटज्या काले मुंह की नाग,<br>\n<b>राणी :</b>  तेरे पूर्णमल नै आग, बालदी गेरकै पाती,<br>\n<b>राजा  :</b> क्यूं लावै इसे भगत कै दोष, मार रही पाप रूप गाती ।।4।।<br><br>\n"
      },
      {
        "id": 34,
        "name": "34-तेरा पूर्णमल बदमाश मेरे तै....",
        "story": "<b>वार्ता:—  राणी नूणादे पूर्ण के खिलाफ झूठी बात बनाती है और राजा के सामने क्या कहती है।</b><br><br>\n\nतेरे पूर्णमल बदकार नै, दई मारकै गेर,<br>\nआज मेरी गैल बुरी करग्या ।। टेक ।।<br><br>\n\nआवतेहे मेरे तै खटकण लाग्या, मैं बोलू थी वो तै अटकण लाग्या,<br>\nमेरे झटकण लाग्या हार नै, किसा दिवे तलै अन्धेर,<br>\nमेरा सिर काटण नै फिरग्या ।।1।।<br><br>\n\nना जी फन्दे बीच फहै था, यू तन ना दुख-दर्द सहै था,<br>\nन्यूं कहै था खींचकै बाहर नै, दिये छोड पिता की मेर,<br>\nमनै लिये समझ पति बरगा ।।2।।<br><br>\n\nगले में घल्या विपत का फन्द, मेरे सब छुटगे ऐश-आनन्द,<br>\nरट लखमीचन्द करतार नै, लुटै धन माया के ढेर,<br>\nजागज्या क्यूँ जीवताऐ मरग्या ।।3।।<br><br>\n\nमानसिंह भोगै ऐश आनन्द, गुरू दियो काट विपत के फंद,<br>\nरट लखमीचन्द करतार नै, ना तै लूटै सै माल का ढेर,<br>\nजागज्या क्यूं जीवताऐ मरग्या ।।4।।<br><br>\n"
      },
      {
        "id": 35,
        "name": "35- उठ क्यू तलै पड़ी मेरी ....",
        "story": "<b>वार्ता:—  राणी नूणादे आगे क्या कहती है।</b><br><br>\n\nतेरे पूर्णमल बदकार नै, मै मार गिरी,<br>\nतनै किसा सांड छोड दिया, पाल कै ।। टेक ।।<br><br>\n\nमै बोली जब अटकण लाग्या, आंवते मेरे तै खटकण लाग्या,<br>\nमेरे झटकण लाग्या हार नै, मैं बहुत डरी,<br>\n100 बात हांसियां मै टाल कै ।।1।।<br><br>\n\nशरीर ना दुख दर्दां नै सहै था, ना दिल फन्दे बीच फहै था,<br>\nमनै न्यूं कहै था खींचकै बाहर नै, बहू बण मेरी,<br>\nभीतर टोहली मैं दीवा बाल कै ।।2।।<br><br>\n\nकहे बिन नहीं उकूंगी, आज ना मौके नै चूकूंगी,<br>\nके फूकुंगी तेरे सिंगार नै, ये ले टूम धरी,<br>\nठाले अपणी खूब सम्भाल कै ।।3।।<br><br>\n\nगुरू मानसिंह भोगै ऐश आनन्द, मेरै पडया विपत का फन्द,<br>\nलखमीचन्द रट करतार नै, होले झगडे तै बरी,<br>\nएक दिन मोंहंडै चढणा सै काल कै ।।4।।<br><br>\n"
      },
      {
        "id": 36,
        "name": "36- तेरे पूर्णमल बदकार नै....",
        "story": "<b>वार्ता:—  राणी नूणादे की बात सुणकर राजा सुलेभान को बडा क्रोध आता है। राणी को धमकाता है और क्या कहता है।</b><br><br>\n\nकर बन्द जबान रै, चुपकी बदकार होज्या ।। टेक ।।<br><br>\n\nजब मां सेती बेटा खुलज्या, घड़ी कहर की तुलज्या,<br>\nडुलज्या जहान रै, जै पूर्णमल जार होज्या ।।1।।<br><br>\n\nतूं कुकर्म कान्ही घणी पचती, तेरी ना बात जचाई जचती,<br>\nक्यों इसा रचती तूफान रै, ठहर ना मोटा त्यौहार होज्या ।।2।।<br><br>\n\nराम करै तेरा भाई मरज्या, जै पूर्ण बे-अदबी करज्या,<br>\nगिरज्या आसमान रै, खाण्डा मौम की धार होज्या ।।3।।<br><br>\n\nमारूं तेग शीश पड़ै कटकै, घरां बैठज्या बेहूदी डटकै,<br>\nलखमीचन्द रटकै भगवान रै, इस झगड़े तै बाहर होज्या ।।4।।<br><br>\n"
      },
      {
        "id": 37,
        "name": "37- तेरे पूर्णमल बदकार नै....",
        "story": "<b>वार्ता:- राणी देखती है की राजा बहुत क्रोधित है, तो फिर पूर्णमल पर दोष धरती है और क्या कहती है।</b><br><br>\n\nपिया मेरे जिसनै भगत कहै सै,<br>\nआज मनै बहू बणाणी चाहवै था ।। टेक ।।<br><br>\n\n<b>राणी :<br></b>\nमै ना करूं कहण की टाल, उठै सौ-सौ मण की झाल,<br>\nसमझ रंडी-वैश्या की ढाल, वो मेरे हाथ गात कै लावै था ।।1।।<br><br>\n\n<b>राजा :<br></b>\nतू तै झूठी नार सती सै, तेरे मैं ना अक्कल का खोज कती सै,<br>\nमेरा पूर्ण पूत जती सै, तेरे तै कितके इश्क कमावै था ।।2।।<br><br>\n\n<b>राजा :<br></b>\nआज बस होग्या कर्म रेख कै, बेमाता के लिखे लेख कै,<br>\nपूर्ण का रूमाल देखकै राजा, नीची नाड़ झुकावै था ।।3।।<br><br>\n\n<b>राणी :<br></b>\nलखमीचन्द छन्द का ख्याल, बोल के करे जिगर म्य साल,<br>\nपिया यो पूर्ण तेरे का रूमाल, बता कित पड़या सेज पै पावै था ।।4।।<br><br>"
      },
      {
        "id": 38,
        "name": "38- कर बन्द जबान रै....",
        "story": "<b>वार्ता:- सारी बातों को सुनने के बादे राजा सुलेभान पूर्ण को गिरफ्तार  करने के आदेश दे देते है, जब ये आवाज पूर्ण के कानों में पडी तो पूर्णमल क्या कहता है।</b><br><br>\n\nभनक पड़ी थी कानां के म्हा, हिया उझलकै आया,<br>\nचौगरदे तै घेर लिया, री! धन मौसी तेरी माया ।। टेक ।।<br><br>\n\nइसी औरत के चाहिए थी, इन राजघरां की राणी,<br>\nमैं दर्शन करण गया मौसी के, ऊँच-नीच ना जाणी,<br>\nवा कितके दर्शन करकै राजी, बैरण बेटे खाणी,<br>\nऔर किसे का दोष नहीं, मेरे पिछले कर्म की हाणी,<br>\nजाण बुझ मेरा पिता डूबग्या, मैं दर्शन करण खन्दाया ।।1।।<br><br>\n\nमैं जाणू था मां और मौसी, तरण-तारणी हों सैं,<br>\nमां मौसी का ऐकै दर्जा, काज सारणी हों सै,<br>\nजो ऊँच-नींच का ख्याल करै, ना व्याभिचारणी हों सै,<br>\nवेद कहै बेशर्म स्त्री, परण हारणी हों सै,<br>\nपिता-पूत का ख्याल करै ना, यो अपणा सै कै पराया ।।2।।<br><br>\n\nमेरी मौसी नै करणा था, न्यूएं बेटे का मुंह काला,<br>\nबेइमाने में सहम डूबगी, कोड रोप दिया चाला,<br>\nभले घरां म्य आ जन्मै, कोये ओछे कर्मां आला,<br>\nनीच कर्म तै ऊचं घरां का, नीच भेड़दे ताला,<br>\nजैसे मेरी मौसी ने इस घर का, कती नाश कराणा चाहया ।।3।।<br><br>\n\nबड़े पुरूष के साथ रहै कोये, छोटा नहीं कहावै,<br>\nभले पुरूष का सत्संग कर कोये, खोटा नहीं कहावै,<br>\nले कै दे कर्जा तारै तै, कदे टोटा नहीं कहावै,<br>\nबूरे कर्म तै इज्जत बन्द कोए, मोटा नहीं कहावै,<br>\nलखमीचन्द मौसी के दर्शन करकै, यो फल पाया ।।4।।<br><br>"
      },
      {
        "id": 39,
        "name": "39- पिया मेरे जिसनै भगत ....",
        "story": "<b>वार्ता:- राजा ने पूर्णमल को तेगे से काटने की सोची। रूपेशाह दिवान ने आकर राजा को रोक लिया। राजा गुस्से में क्या कहते हैं।</b><br><br>\n\nतनै रोक लिया, क्यों टोक लिया, मनै झोक लिया,<br>\nक्यूं तेगा थाम लिया ।। टेक ।।<br><br>\n\nइसनै लोग कहैं सै गुणी, मनै इसके रंज मैं काया धुणी,<br>\nजब तै सुणी कान तै, मारू ज्यान तै, सुलेभान तै,<br>\nसमझ गुलाम लिया ।।1।।<br><br>\n\nयो जाणै फिरता कौण भूख मै, काम नित करता उक-चुक मै,<br>\nजिसकी कूख में लेटा, बण कै ढेठा, मां संग बेटा,<br>\nसोच हराम लिया ।।2।।<br><br>\n\nमैं ना आऊ थारे फंड मै, जाणै यो फिरता कौण घमंड मै,<br>\nडंड में घटगी साख, लिये याद राख, भर तीन लाख,<br>\nतनै छोडण का क्यूं नाम लिया ।।3।।<br><br>\n\nलखमीचन्द समारो अगत, लिया देख घूमकै जगत,<br>\nभगत दुनिया तै मरगे, जाणै कड़ै डिगरगे, मंगते फिरगे,<br>\nबस नहीं गाम लिया ।।4।।<br><br>\n"
      },
      {
        "id": 40,
        "name": "40- भनक पड़ी थी कानां के म्हा....",
        "story": "<b>वार्ता:- राजा सलेभान को क्रोधित देखकर रूपेशाह दिवान कहने लगा कि क्या तीन लाख की बात है। मेरे उपर आपने जो जुर्माना किया है, वह गलत है। रूपेशाह आगे क्या कहता है।</b><br><br>\n\nजै नही यकीदा हो तेरै, मैं सहज-सहज समझा ल्यूँगा,<br>\nपूर्णमल के बदले म्य, कसम ज्यान की खा ल्यूँगा ।। टेक ।।<br><br>\n\nजो दंड दिया तुमने, मैं भरने से मजबूर नहीं,<br>\nतीन लाख के बदले म्य, दस लाख भी दूर नहीं,<br>\nनूणांदे राणी का मतलब, समझें आप हजूर नहीं,<br>\nजो कुछ किया राणी नै, पूर्ण का कोई कसूर नही,<br>\nतिल भर फरक मिलै पूर्ण म्य, तो जबां अपनी कटवाल्यूँगा ।।1।।<br><br>\n\nप्रहलाद को दुख दिया पिता नै, जगत बुराई धरता है,<br>\nमरती बरियां बन्दे की एक, धर्म सहाई करता है,<br>\nमैं जाण गया पूर्ण का दिल, बे-खता तबाई भरता है,<br>\nकभी खबर पटै करै कत्ल पिता, मरै जननी मां न्यू डरता है,<br>\nजरा खोट पूर्ण में निकले तो, मैं अपणे गल फांसी ला ल्यूंगा ।।2।।<br><br>\n\nन्या-निति और धर्म भूलगे, याद पहलड़ी चाल करो,<br>\nचुगलखोर औरत के कहे तै, मत इतना जबर कमाल करो,<br>\nपता हो शहर में पूछो, किसे नै दरियाफ्त सब हाल करो,<br>\nजरा सा खोट पूर्ण में निकलै, फेर बेधड़क हलाल करो,<br>\nपूर्ण के बदले गंगा जी म्य, बडकै हलफ उठालूंगा ।।3।।<br><br>\n\nसच मानो अपनी आदत से, नहीं लाचार तेरा पूर्ण,<br>\nकसम राम की खाता हॅू, कच्चे दूध की धार तेरा पूर्ण,<br>\nकहै लखमीचन्द इन म्रजों का, नहीं बिमार तेरा पूर्ण,<br>\nधड़ पर तै सिर काट लिये, मरने को त्यार तेरा पूर्ण,<br>\nनहीं तै तेग गर्दन पै रखकै, अपणा शीश कटाल्यूँगा ।।<br><br>\n"
      },
      {
        "id": 41,
        "name": "41- तनै रोक लिया, क्यों टोक ....",
        "story": "<b>वार्ता:—  अब रूपेशाह राजा को क्या कहता है।</b><br><br>\n\nअपणी अकल पास म्य कोन्या, कित का छत्रधारी,<br>\nत्रिया की बातां म्य आकै, रीत भूलग्या सारी ।। टेक ।।<br><br>\n\nसिंध-उपसिंध मां जाए भाई, तिलोतमा नै खोये,<br>\nश्रंगी ऋषि और दुर्बाशा, विश्वामित्र के मन मोहये,<br>\nसूरज-सुमरन इन्द्र-चन्दा, इश्क नै खूब डबोये,<br>\nरावण सरीखे मिले गर्द मैं, बाकी रहा ना कोये,<br>\nब्रहमा-विष्णु दक्ष-मनू, खुद शिवजी की मत मारी ।।1।।<br><br>\n\nउतानपात और भूप ययाति, त्रिया नै भरमाये,<br>\nदो-दो ब्याह करवाकै, पाछै के सुख पाये,<br>\nचित्रकेतू भूप करोडां, राणी ब्याहकै ल्याये,<br>\nजहर खुवाकै बेटा मारया, जब नारद नै समझाये,<br>\nज्ञान हुआ जब जाण पटी, किसा जुल्म ज्यान का भारी ।।2।।<br><br>\n\nभष्मासुर और पाराशर थे, मुनि उदालक न्यारे,<br>\nजन्मदगनि के परशराम, हरि ठग लिये बणकै प्यारे,<br>\nश्रीकृष्ण कुब्जा नै मोहये, जो योगी अति करारे,<br>\nभीमसैन नै मिली हिड़म्बा, जो दिन मैं दिखागी तारे,<br>\nपवन देव का भी मान हड़या, एक अंजणा सुणी हो कवारी ।।3।।<br><br>\n\nध्रुव भगत संग बालेपन म्य, मौसी नै घर घाले,<br>\nमौसी नै श्री रामचन्द्र जी, बण के बीच निकाले,<br>\nमौसी कारण रूप बसंत भी, सूली चढगे बाले,<br>\nकिस-किस का इतिहास सुणाऊ रहगे बहुत मसाले,<br>\nलखमीचन्द बेटे किसी चीज, मांगी मिलै ना उधारी ।।4।।<br><br>\n"
      },
      {
        "id": 42,
        "name": "42- जै नही यकीदा हो तेरै....",
        "story": "<b>वार्ता:—  रूपेशाह और इन्छरादे की अपील और दलील सुनकर राजा सुलेभान क्या कहता है।</b><br><br>\n\nलज्जा करकै बुझण लाग्या, उतरग्या चेहरा,<br>\nसाच बतादे खोट तेरी, मौसी का अक तेरा ।। टेक ।।<br><br>\n\nके आपै बिचली खागड़ी, के गई कसूती आ-घड़ी,<br>\nसुलेभान की पागड़ी, पै कुणसे नै पां फेरा ।।1।।<br><br>\n\nकै तै डुब्या आल म्य रे, कै खोट उस छिनाल म्य रै,<br>\nदोनूवां का काल मैं रै, मुटठी के म्य ले रहा ।।2।।<br><br>\n\nपहलम तेगा ताणग्या रै, फिर बुझण की ठाणग्या रै,<br>\nस्यालकोट का जांणग्या रै, उजड हो लिया डेरा ।।3।।<br><br>\n\nलखमीचन्द पड़ी के खामी, आज कुणसे नै करी बदनामी,<br>\nदिवा बलता स्याहमी, कर दिया भुन्डयां नै अन्धेरा ।।4।।<br><br>\n"
      },
      {
        "id": 43,
        "name": "43- अपणी अकल पास म्य ....",
        "story": "<b>वार्ता:-  पूर्णमल भरे दरबार में अपने ब्यान में कहता है कि पिता जी मेरी कोई गलती नहीं है और न ही मेरी मौसी की कोई गलती है, ये तो सब मेरे पिछले कर्मों का फल है।</b><br><br>\n\nराम जाणता मां बेटे म्य, कुणसे की नालाकी थी,<br>\nगादड़ आली मौत मरूंगा, न्यूऐं लिख राखी थी ।। टेक ।।<br><br>\n\nपिछले जन्म म्य मनैं पिताजी, कोए खोटी कार करी थी,<br>\nपर इस मौके मौसी के कान्हां, ना बुरी नीत धरी थी,<br>\nमेरे लेखै जहर बराबर, तेरै लेखै चीज खरी थी,<br>\nन्यू मत सोचै पूर्ण नै, अमृत कर घूंट भरी थी,<br>\nकड़वी-मीठी खारी की तै जाण, जिन्हैं चाखी थी ।।1।।<br><br>\n\nमेरी मौसी नै गजब का गोला, मेरी तरफ फंकाकै देख्या,<br>\nगई निशाना चूक डाण नै, पिता सिखाकै देख्या,<br>\nछाती के मै चोट मार फेर, जख्म दुखाकै देख्या,<br>\nमनै मौसी के पांया सिवा शरीर की, ना ओड़ लखाकै देख्या,<br>\nमेरी कजा के बोल उड़ै तैं आये, जड़ै मौसी की झांखी थी ।।2।।<br><br>\n\nदर्द होवै पर आह करूं ना, चाहे जाओ गर्दन काटी,<br>\nमैं न्यू बूझु सूं मेरे पिता तनै, खता कोणसी छांटी,<br>\nशहर म्य जाकै करो तसल्ली, यो बसता चारों पाटी,<br>\nजब तैं बोल सुणे मौसी के, जी जा लिया सौ-सौ घाटी,<br>\nमनै मौसी के पांया तले की माटी, खांड बणा फांकी थी ।।3।।<br>v\n\nपिता सिपाही हुक्म देण नै, मौसी बणी दरोगा,<br>\nइसी बीर का कहया मानले, माणस ना क्याहे जोगा,<br>\nके जाणै कंगाल गती नै, ऐश-अमीरी भोगा,<br>\nकहै लखमीचन्द धर्मराज घर, आप फैंसला होगा,<br>\nपूर्णमल और उसकी मौसी की, महलां मैं साखी थी ।।4।।<br><br>\n"
      },
      {
        "id": 44,
        "name": "44- लज्जा करकै बुझण लाग्या....",
        "story": "<b>वार्ता:—  राणी इन्छरादे अब क्या कहती है।</b><br><br>\n\nपूर्णमल बेटे की पिया, ज्यान खोवैगा,<br>\nझिखैगा जब सौकण के, सब एब टोहवैगा ।। टेक ।।<br><br>\n\nगुरू गोरख की नहीं यकीदा, तेरै जुबान का,<br>\nमानैगा तूं सौकण की, सै कच्चा कान का,<br>\nपूर्णमल जती नाम कहया गया, पूत जवान का,<br>\nजोड़े थे हाथ तनै दुख था, सन्तान का,<br>\nगुरू गोरख का वरदान, के ना पूरा होवैगा ।।1।।<br><br>\n\nबीर-मर्द समदर्शी जो, बावन जनक गिणाये सैं,<br>\nमेरी सोकंण तैं कद ब्राह्मण नै, वेद सुणाये सैं,<br>\nकद परम हंसां के दर्जे मैं, जल दूध छणाये सैं,<br>\nउसनै के परीक्षा करकै, जती बणाये सैं,<br>\nबेटे का गल काटकै, के सुख तै सोवैगा ।।2।।<br><br>\n\nज्ञान बिना के मन का पाप, सहजै भागै सै,<br>\nमैं जाण गई तूं सौकण की, के मेर त्यागै सै,<br>\nउस बैरण के मन म्य, कामदेव जागै सै,<br>\nसती जनक की राणी केसी, या क्यूकर लागै सै,<br>\nवशं बेल का नाश करकै, पाछै रोवैगा ।।3।।<br><br>\n\nलखमीचन्द कहै भौरे के म्हा, ज्ञान सीखै था,<br>\nइसी बे-अदबी कर देता, के बिना सलीखै था,<br>\nपिछले जन्म का पाप करया, पड़या चौड़ै दिखै था,<br>\nदुख था तनै सन्तान का, तूं रोवै-झीखै था,<br>\nइस जिन्दगी के पाप करे हुऐ, क्यूकर धोवैगा ।।4।।<br><br>\n"
      },
      {
        "id": 45,
        "name": "45- राम जाणता मां बेटे म्य....",
        "story": "<b>वार्ता:—  अब राणी इन्छरादे क्या कहती है।</b><br><br>\n\nबांझ दोष की बीर नै, के बेरा सन्तान होण का,<br>\nकिसा दर्द हो सै ।। टेक ।।<br><br>\n\nफिरया करै झूठ बोलती दूती, जो पुत्र बिन रहै नपूती,<br>\nप्रसूति की पीर नै, के समझै अज्ञान,<br>\nखेण का किसा दर्द हो सै ।।1।।<br><br>\n\nसजन बेटे की ले लिये दया, क्यों बीर के फन्दे म्य फहया,<br>\nतेरे तै सौ बार कहया था वजीर नै, परम परे का ज्ञान,<br>\nसुणै तै हिया सर्द हो सै ।।2।।<br><br>\n\nसजन तेरी जिन्दगी भर की गीन्द, खपा कै क्यूकर आवैगी नींद,<br>\nतू लिया बीन्ध इश्क के तीर नै, देख बीर की श्यान,<br>\nडूबज्या वो किसा मर्द हो सै ।।3।।<br><br>\n\nमारी चोट जिगर  दुखैगा, जै तू मौके नै चूकेगा,<br>\nफिर के फूकैगा जागीर नै, खपाकै पूत की ज्यान,<br>\nन्याय की नीत जर्द हो सै ।।4।।<br><br>\n\nयह छन्द लखमीचंद नै धर लिया, मेरा सब तरिया मन भर लिया,<br>\nतू बस में कर लिया बीर नै, गया बहू की मान,<br>\nजाणदे क्यूं बिना पर्द हो सै ।।5।।<br><br>"
      },
      {
        "id": 46,
        "name": "46- पूर्णमल बेटे की पिया....",
        "story": "<b>वार्ता:—  राजा सुलेभान रूपेशाह दिवान की बात नहीं मानता और उससे पूछता है कि तेरे पास क्या सबूत है कि पूर्णमल जती है और राणी सती नहीं है। राजा रूपेशाह से क्या कहता है।</b><br><br>\n\nकरकै दया छोड दयूं सूत नै, यो भी तै चाला सै,<br>\nत्रिया बिना जति की परिक्षा, कौण करण आला सै ।।टेक।।<br><br>\n\nबिना खोट इस दुनिया म्य, कुण किसके सर नै काटै,<br>\nराणी कहै बेइज्जती करग्या, यो मेरे स्याह्मी नाटै,<br>\nपर त्रिया का रूप देख कै, कोए बिरला दिल नै डाटै,<br>\nपरखे बिना खरे-खोटे की, किसनै मालूम पाटै,<br>\nजैसे चाबी बिना पता ना चलता, यो किस ढंग का ताला सै ।।1।।<br><br>\n\nभौरे बीच सम्भाल्या करते, जितने लोग-लुगाई,<br>\nविद्वान और जती बता कै, झुठी करै बडाई,<br>\nदेश-देश तै आये नेवगी, लेकै ब्याह सगाई,<br>\nडूबण लाग्या कोड करी, खुद मौसी बहू बणाई,<br>\nयो बुगला भगत आश्की करता, पर शादी का टाला सै ।।2।।<br><br>\n\nथा सुखदेव ब्यास का लडका, जनक के घरां गया था,<br>\nदरी गलीचे साथ स्त्री, रहते जती रहया था,<br>\nसेवा मै दस बीस नार, ना फन्दे बीच फहया था,<br>\nछ: महीने म्य आकै जनक नै, योगी पुरूष कहया था,<br>\nसब बीरां नै दई गवाही, म्हारा खुद देख्या-भाला सै ।।3।।<br><br>\n\nचोरी-जारी बदमाशी कर, कुल का नाश करादे,<br>\nइसे पूत का अपणे आगै, चौड़ै शीश तरादे,<br>\nअपणी झूठी करें जा बड़ाई, योगीपणां जरादे,<br>\nजती पुरूष तै वो हो सै, जिसनै सती बीर सराहदे,<br>\nलखमीचन्द बडी मुश्किल मिलता, जो समदर्शी पाला सै ।।4।।<br><br>\n"
      },
      {
        "id": 47,
        "name": "47- बांझ दोष की बीर नै....",
        "story": "<b>वार्ता:—  इन्छरादे राणी राजा से क्या कहती है।</b><br><br>\n\n\nपूर्णमल के बारे म्य, जवाब करूंगी,<br>\nतार लिये सिर मेरा, मैं भी गैल मरूंगी ।। टेक ।।<br><br>\n\nमैं छिक ली सूं पिया जी, नाट-नाट कै,<br>\nदुणे-दुणे आओ सो, पाट-पाट कै,<br>\nमैं अपणे सिर नै काटकै, इब दूर धरूंगी ।।1।।<br><br>\n\nमैं रीझुँ सू पिया जी, एक पहर की,<br>\nघड़ी तुल री सै, खूब कहर की,<br>\nप्याली लेकै जहर की, मैं घूट भरूंगी ।।2।।<br><br>\n\nमेरा दुनियां तै सुख सारा जा सै,<br>\nहिरणीं पै दुख डारा जा सै,<br>\nजब मेरा बच्चा-ऐ मारा जा सै,\nमैं कित की खुद चरूंगी ।।3।।<br><br>\n\nलखमीचन्द दुख दर्द गनम मै,<br>\nतेरी पतिभ्रता नार सनम मै,<br>\nआगले जन्म मैं, तनै फेर वरूंगी ।।4।।<br><br>"
      },
      {
        "id": 48,
        "name": "48- करकै दया छोड दयूं सूत नै....",
        "story": "<b>वार्ता:—  पूर्णमल अपनी माता इन्छरादे को समझाता है और क्या कहता है।</b><br><br>\n\nरी ! मरणदे जननी, मौका यो ठीक बताया ।। टेक ।।<br><br>\n\nपिता जी आज्ञा बिना, जीवणा खराब होगा,<br>\nखाट के म्हा पड़-सड़ मरज्या, इसका के जवाब होगा,<br>\nबुरी भली करणी का मां, अगत मै हिसाब होगा,<br>\nसौंपदे पति नैं पुत्र, दुनियां कै म्य नाम होगा,<br>\nपिता जी की ईज्जत बढै मेरा भी सिद्ध काम होगा,<br>\nईश्वर के अधीन माता, फैंसला तमाम होगा,<br>\nसब्र का मुक्का मार पेट म्य, न्यू सोच लिये ना जाया ।।1।।<br><br>\n\n\nउतानपात-प्रियव्रत दुनियां मै, दो होऐ राजा,<br>\nसमुद्र बनाये सात सूर्य के, संग अर्थ साजा,<br>\nभानू से प्रतापी राजा, काल नै बणाया खाजा,<br>\n60 हजार सघड़ के बेटे, कुआं खोद पाणी पीया करते,<br>\nहिरणाकुश और हिरणायाक्ष, ना नाम राम का लिया करते,<br>\nरावण से रहे ना सदा, घमण्ड करकै जिया करते,<br>\nछ: चकवे भी ना रहे जगत मै, बता कौण काल नै ना खाया ।।2।।<br><br>\n\nदशरथ के बेटे चार, दुनियां मै तै चले गये,<br>\nबली राजा से दानी वीर, धोखे कै मै छले गये,<br>\nकौरवां नै मार पाण्डू, हिमालय के म्हा गले गये,<br>\nकृष्ण और बलदेव का भी, समय नै मिलाया जोग,<br>\nऋषियों नै श्राप दिया, यादवों का काटया रोग,<br>\nबीते बिना टलै नहीं, समय और कर्म के भोग,<br>\nआवागमन रही लाग जगत मैं, ढलती फिरती छाया ।।3।।<br><br>\n\nसौंपदे पति नै पुत्र, दुनियां मै बढाई होगी,<br>\nभले के करे तै जननी, अगत मैं भलाई होगी,<br>\nहोगा नाम तेरा इज्जत, पिता की सवाई होगी,<br>\nलखमीचन्द रटे जा हर नै, हृदय मै रहै ना काला,<br>\nखुलैंगे संहस्त्र दर, एक ही तो बन्द होगा ताला,<br>\nकरैगें सहाई जननी, राम की रटें जा माला,<br>\nकौण कहै ईश्वर ना मिलता, टोहया जिसनै पाया ।।4।।<br><br>\n"
      },
      {
        "id": 49,
        "name": "49- पूर्णमल के बारे म्य....",
        "story": "<b>वार्ता:— रूपेशाह दिवान आगे क्या कहता है।</b><br><br>\n\nतीन लाख के बदले मैं, दस लाख तलक भी भर दयूंगा,<br>\nदूध और पाणी अलग छाण कै, सही फैसला कर दूंगा ।। टेक ।।<br><br>\n\nपूर्णमल का रूप देखकै, राणी भी उमंग भरी होगी,<br>\nइसका खोट नहीं राजा, राणी की नीत फिरी होगी,<br>\nक्यूंकि तू बूढा वा जवान अवस्था, मोह मैं ठीक घिरी होगी,<br>\nमत करिऐ एतबार बीर का, उसनै खोटी नजर करी होगी,<br>\nजै पूर्णमल का खोट मिल तै, मैं शीश काटकै धर दूंगा ।।1।।<br><br>\n\nकरणा चाहिए ख्याल तनै, के हो सै जात लुगाई की,<br>\nहस्तनापुर मैं ताले भिड़ग्ये, मरगे साथ लुगाई की,<br>\nकुरूक्षेत्र और लंका नै खोग्यी, या मुलाकाल लुगाई की,<br>\nमर्द साले की कोई सुणै ना, पर साची बात लुगाई की,<br>\nइनके कारण मिले खाक मैं, गिणा भतेरे घर दूंगा ।।2।।<br><br>\n\nकदे इन्द्राणी कदे ब्रह्माणी, कदे पतिव्रता रंग छाया सै,<br>\nकदे लक्ष्मी कदे डाण-डंकणी, इनकी अदभुत माया सै,<br>\nमाणस नै दे मार ज्यान तै, ऐसा जाल फलाया सै,<br>\nब्रह्मा-विष्णु शिवजी तक नै, मिलकै धोखा खाया सै,<br>\nतेरी भी मैं कदे नै कदे, न्यूएं लागी दिखा कमर दूंगा ।।3।।<br><br>\n\nलखमीचन्द के-सा गाणा कोन्या, और सब दुनिया नकल करै,<br>\nइन बातां नै कड़ै ठिकाणा, चाहे कोए कितनिऐ अकल करै,<br>\nहोज्यगा बदनाम भूप जै, झूठ बात नै असल करै,<br>\nमै देश-देश मैं चिट्ठी गेरूं, के पिता पूत नै कत्ल करै,<br>\nकै तै आज्या बाज बदी तै, ना तै सारै-ऐ करा खबर दूंगा ।।4।।<br><br>"
      },
      {
        "id": 50,
        "name": "50- री ! मरणदे जननी....",
        "story": "<b>वार्ता:—  राजा सुलेभान अब क्या कहता है।</b><br><br>\n\nबस रै राणी मेरे हुक्म मैं, तू मतना देर करै,<br>\nडूब गये मां-बाप खोट पै, सुत की मेर करै ।। टेक ।।<br><br>\n\nबारहा बरस तक भौरे के म्हा, सीख्या ज्ञान समाज,<br>\nयो मार झपट्टा बड़या महल मैं, ज्यूं तीतर पै बाज,<br>\nम्हारे-तेरे नाम पै राणी, दाग लगा दिया आज,<br>\nजै मेर मैं फंसकै करूं फैंसला, के राजा का राज,<br>\nइसनै छोडूं ना हरगिज, मेरी ईज्जत का ढेर करै ।।1।।<br><br>\n\nइसी राणी बेहूदी कोन्यां, जो सहम बोलदे दूत,<br>\nशेर का बच्चा बणां खड़या, लडया होकै नै मजबूत,<br>\nघामड गाँ का बाछड़ू, और कलिहारी का पूत,<br>\nये तन-मन वचन से नहीं उजले, और लोगड़ का सूत,<br>\nजैसे आम अन्त तक शहतूत, खटाई ना खाटा बेर करै ।।2।।<br><br>\n\nना कत्ल करण की टाल करूं, और बकता ना गाली,<br>\nइस जार जती की चाल आज, मेरी सब देखी-भाली,<br>\nके थूकैगा संसार बात जै, हांसियां के म्य टाली,<br>\nकड़ै रहै हरया बाग रूख जब, खुद काटै माली,<br>\nतेरे भाग मैं होगा तै, बेटे आली तनै ईश्वर फेर करै ।।3।।<br><br>\n\nमतना करिये दया देखकै, काया कंचन की,<br>\nआओ जल्लादों ठाओ हाथ म्य, तेग धरी रण की,<br>\nराणी रै तनै जाण नहीं सै, इसके मूर्खपण की,<br>\nलगा भजन म्य नीत डाटले, झाल तेरे तन की,<br>\nलखमीचन्द ज्ञान के धन की, रोज बखेर करै ।।4।।<br><br>"
      },
      {
        "id": 51,
        "name": "51- तीन लाख के बदले मैं....",
        "story": "<b>वार्ता:—  इन्छरादे राणी राजा को क्या जवाब देती है।</b><br><br>\n\nमेरी सौंकण का कहया मानकै, क्यूं तजै पूत की मेर पिया,<br>\nपूर्णमल को कत्ल करण नै, क्यूं लई हाथ शमसीर पिया ।। टेक ।।<br><br>\n\nचन्दन रूख काटकै जड तै, छाया कड़ै तलाश करै,<br>\nबिना दर्द की बणा बीमारी, क्यूं स्यालकोट का नाश करै,<br>\nदेखे बिन सुण तोहम्मद लावै, क्यूं झूठा विश्वास करै,<br>\nपूर्णमल मेरा जती जन्म का, ना बुरे कर्म की ख्यास करै,<br>\nज्ञान माला हाथ रात दिन, रहया हरि नै टेर पिया ।।1।।<br><br>\n\nपांच कदम कुते तै बचज्या, हटज्या दूर इशारे तै,<br>\nबीस कदम त्रिया तै बचज्या, तीस कदम लजमारे तै,<br>\nउल्टे हों सै ख्याल बीर के, ना पाटै तोल बिचारे तै,<br>\nखुद ब्याहे नै मरवादे और, दगा कमाज्यां प्यारे तै,<br>\nयो पूर्णमल मेरा काचा केला, या कांटा की बड़बेर पिया ।।2।।<br><br>\n\nगऊमुखी मैं जाण लागग्या, धर्म गंगा का नीर पति,<br>\nपर्वत धंसे रसातल मैं, या कलयुग की तासीर पति,<br>\nलुच्चे-गुण्डे मौज करैं, खा-खा मरै तीर जति,<br>\nमां-बेटे की लगी आश्की, आ लिया बख्त आखिर पति,<br>\nराहु बणाकै छुपा चान्द नै, क्यूं लाग्या करण अन्धेर पिया ।।3।।<br><br>\n\nकुलिया मैं जल धरै घालकै, हाथी की तिस मिटै नहीं,<br>\nअलपंख के ओट करे तै, तेज सूरज का घटै नहीं,<br>\nसीपी भर-भर लगै बगावण, सागर का जल घटै नहीं,<br>\nवृद्ध पुरूष तै जवान बीर का, कदे भी सांटा सटै नहीं,<br>\nलखमीचन्द अज्ञान के धन की, क्यूं लाग्या करण बखेर पिया ।।4।।<br><br>"
      },
      {
        "id": 52,
        "name": "52- बस रै राणी मेरे हुक्म मैं....",
        "story": "<b>वार्ता:—  इन्छरादे राणी राजा को क्या जवाब देती है।</b><br><br>\n\nडूब गया क्यूं पिता पूत कै, झूठी तोहम्मद लावै,<br>\nपूर्ण केसा भगत जगत मैं, ना टोहे तै पावै ।। टेक ।।<br><br>\n\nआज पूत मरै तड़कै साजन, या तनै भी मारैगी,<br>\nगांठ बांधले पल्ले कै, ना इतने मैं सारैगी,<br>\nकुणबा घाणी माणस मरवाणी, या नहीं परण हारैगी,<br>\nमैं बेटे की गैल मरूं, तनै याहे पार तारैगी,<br>\nबणजारे की ज्यूं पशु मारकै, फेर पाछे तै पछतावै ।।1।।<br><br>\n\nसोच-समझकै सजन मेरे कुछ, सुकर्म का फल बोज्या,<br>\nजितना मैल चढया अन्तस पै, भक्ति करकै धोज्या,<br>\nसौकण तनै थेपड़ण लागी, कदे भूल मैं सोज्या,<br>\nवा न्यू सोचै मेरी सौक इन्छरा, मेरी केसी होज्या,<br>\nतेरे घर का नाश करावण खातर, साजन तनै भकावै ।।2।।<br><br>\n\nजो राजा न्याय करै गद्दी का, दूध और पाणी छाणै,<br>\nसोचे-समझे बिना पूत का, क्यूं सिर काटै धिंगताणै,<br>\nयो दुख-सुख नै एक सार जाणता, अपणे और बिराणै,<br>\nपरम हंस की गति पूत, के इश्क कमाणा जाणै,<br>\nएक रण्डी के कहणे तै, क्यूं छुरा पूत पै ठावै ।।3।।<br><br>\n\nआखिर नै तेरी ब्याही सूं, और लेखा मेरा सती सै,<br>\nहाथ जोड़कै माफी मांगू, तू साजन मेरा पति सै,<br>\nमानसिंह कहै बात मेरी मै, झूठ ना एक रति सै,<br>\nगुरू गोरखनारथ की कृपा तै, तेरा पूर्ण पूत जति सै,<br>\nलखमीचन्द पूर्ण हर के, रात-दिनां गुण गावै ।।4।।<br><br>"
      },
      {
        "id": 53,
        "name": "53- मेरी सौंकण का कहया....",
        "story": "<b>वार्ता:— राजा सुलेभान राणी की बात नहीं मानता और जल्लादों को हुक्म देता है कि जगंल में ले जाकर पूर्णमल को कत्ल कर दो। इसकी दोनों आखें निकाल लाना और दो कटोरे इसके खून से भर लाना। फिर राजा पूर्णमल से उसकी आखिरी इच्छा पूछता है और उसकी इच्छानुसार उसे अपनी मौसी नूणादे के दर्शन कराने के लिये रूपेशाह दीवान को हुक्म देता हुआ क्या कहता है।</b><br><br>\n\nरूपेशाह पूर्ण के मरण म्य, बाकी ढाई घड़ी इसकी,<br>\nजैसा कर्म करया पूर्ण नै, उसमैं नीत पड़ी इसकी ।। टेक ।।<br><br>\n\nबारा वर्ष बेटे के प्रेम मैं, रात-दिनां ना सोया गया,<br>\nमिल्या तै मारी चोट इसी, गुम होग्या ना रोया गया,<br>\nमां संग बेटा इश्क कमावै, धर्म-कर्म सब खोया गया,<br>\nनूणादे का रूप देख कै, पूर्ण का मन मोहया गया,<br>\nकामदेव ना रहा काबू मैं, जब आंख तै आंख लड़ी इसकी ।।1।।<br><br>\n\nहमनै भी ईश्वर के हुक्म से, दूध और नीर छणा देणा,<br>\nमहल से लेकै दरबारां तक, झट कनात तणा देणा,<br>\nपूर्ण कहै सो राणी करदे, महल मैं हुकम सुणा देणा,<br>\nराणी कहै सो पूर्ण करदे, झटपट काम बणा देणा,<br>\nघड़ी दो घड़ी दर्श देण नै, सम्मुख रहै खड़ी इसकी ।।2।।<br><br>\n\nकौण किसे नै बुरा कहै, जो किसे कै खटकता ना जागा,<br>\nसीधा रस्ता साफ पड़या, यो कहीं अटकता ना जागा,<br>\nपूर्णमल राणी के बहम मैं, शीश पटकता ना जागा,<br>\nनूणांदे के दर्श करादयो, इसका हंस भटकता ना जागा,<br>\nदर्शन करकै जा पहुंच स्वर्ग मैं, और ना दवा-जड़ी इसकी ।।3।।<br><br>\n\nमां संग बेटा इश्क कमावै, फेर कोए बड़-छोट नहीं,<br>\nसाफ-साफ पूर्ण नै कहदयो, कोए पर्दा कोए ओट नहीं,<br>\nकहै लखमीचन्द सच्चाई आगै, कोए अपील-रिपोर्ट नहीं,<br>\nन्यूं तै मैं भी जाण गया, मेरी राणी का कोए खोट नहीं,<br>\nपूर्णमल की भी खता नहीं सै, क्यूंके इश्क नै अक्ल हड़ी इसकी ।।4।।<br><br>"
      },
      {
        "id": 54,
        "name": "54- डूब गया क्यूं पिता पूत....",
        "story": "<b>वार्ता:—  अब पूर्णमल अपणी मौसी नूणांदे के दर्शन करने महल में गया तो नूणादे उसे फिर क्या बात कहती है।</b><br><br>\n\nजो कहदी थी रंग महल म्य, वाहे सलाह मेरी सै,<br>\nपूर्णमल तनै नजर मेहर की, कद की कद फेरी सै ।। टेक ।।<br><br>\n\nहाथ-पैर जुड़वाले चाहे, तेरै मुट्ठी तक भर दूंगी,<br>\nसिरका चीर तारकै भाई की सूं, तेरे पायां मैं धर दूंगी,<br>\nखाण-पीण की चीजां तै, तेरा मुंह बैरी कर दूंगी,<br>\nजै कत्ल होण की ना टाल हुई तै, तेरे बदले मैं सिर दूंगी,<br>\nतोड़-मोश चाहे कुछ भी करले, इब या काया तेरी सै ।।1।।<br><br>\n\nपति बणन की आज बधाई, घर-घर बटवा दूंगी,<br>\nइस जबर जुल्म का हुक्म भूप तै, कहकै हटवा दूंगी,<br>\nपति बणन की मालूम, एक घडी मैं पटवा दूंगी,<br>\nबहू बंणा ना तै आंख कढा, सिर धड तै कटवा दूंगी,<br>\nसाजन बण तनै इब छुटालूं, ना एक पल की देरी सै ।।2।।<br><br>\n\nकुछ तै करणी चाहिए दया बहू तनै, औड बड़ी स्याणी की,<br>\nहां भरकै एक टेर सुणांदे, इस मीठी बाणी की,<br>\nपूर्णमल तेरै हाथ लाज, इस नूणादे राणी की,<br>\nयो जगत सुखी और मैं तड़फू, जैसे मीन बिना पाणी की,<br>\nतूं आप मरै मनै मरवावै, या के डूबा-ढेरी सै ।।3।।<br><br>\n\nकहै लखमीचन्द यो त्रिलोकी, सबके काज सारता,<br>\nतूं साजन बण मैं घूंघट कर, तेरा झुक-झुक करूं आरता,<br>\nपूर्णमल तनै समझणी चाहिऐ, मेरे मन की वार्ता,<br>\nदुनियां मै बरतण की खातिर, ईश्वर चीज तारता,<br>\nक्यूं भरी थाली कै लात मारता, तूं तै सारा-ऐ अन्धेरी सै ।।4।।<br><br>"
      },
      {
        "id": 55,
        "name": "55- रूपेशाह पूर्ण के मरण म्य....",
        "story": "<b>वार्ता:— राणी नूणादे अपनी जिद पर कायम रहती है और क्या कहती है।</b><br><br>\n\nपूर्णमल मैं जांगी स्वर्ग म्य, तेरी शान पै मरकै,<br>\nदिलदार बाहर मत जाईये, मनै बिमार आप तै करकै ।। टेक ।।<br><br>\n\nसब तरियां के आनन्द सै आड़ै, कोन्यां कसर ठाठ पै,<br>\nमै दरियां म्य किश्ती सुन्नी, तू मिलग्या मल्हा घाट पै,<br>\nएक पहर की बैठी सूं, मरजाणे तेरी बाट पै,<br>\nमेरा-तेरा मेल इसा जाणूं, पडग्या नमक चाट पै,<br>\nआ राजी होकै लेट खाट पै, मै देखूं मुटठी भरकै ।।1।।<br><br>\n\nमेरे मात-पिता नै हाथ पकड़कै, मैं कुएं बीच धकादी,<br>\nपूर्णमल मेरा सांस पड़ैगा, तनै गमी-गणी ना शादी,<br>\nन्यूं के पूरी होया करै सै, उमर चौथाई ना आधी,<br>\nऔर किसे का दोष नहीं, मेरै आग काम नै लादी,<br>\nमै बूढे के संग ब्याहदी, न्यूं बैठी फन्द मैं घिरकै ।।2।।<br><br>\n\nजवान अवस्था नूणादे नै, जोडी का वर चाहिए,<br>\nमदजोबन के तला भरे, तू पूर्ण मल-मल न्हाइये,<br>\nथाला के म्हा धरूं मिठाई, तू राजी हो कै खाइऐ,<br>\nबीर-मर्द का नाता कर, मत जिक्र दूसरा ठाइऐ,<br>\nजै ना मान्या तै चाल्या जाइऐ, मेरी छाती पै पां धरकै ।।3।।<br><br>\n\nशुद्ध-अशुद्ध का बेरा कोन्या, दुनिया गावण लागी,<br>\nकई-कईं मण्डली बिना गुरू के, न्यूंऐ मुंह बावण लागी,<br>\nबड़े-बड़या की छाप काटकै, आपा चाहवण लागी,<br>\nधर्म-कर्म पै जमी मूर्ती, थोड़ी-ऐ पावण लागी,<br>\nसमो बदलकै आवण लागी, गुरू देख मानसिंह फिरकै ।।4।।<br><br>"
      },
      {
        "id": 56,
        "name": "56- जो कहदी थी रंग महल....",
        "story": "<b>वार्ता:— राजा रानी की एक बात नहीं मानता और क्या कहता है।</b><br><br>\n\nजो विधना नै लेख लिख्या, वो मूल टलण का ना,<br>\nयो सै खोट कंवर का, माफ करण का ना ।। टेक ।।<br><br>\n\nदेख-देख कै चेहरा खुश था, चलते और बैठे-लेटे का,<br>\nमिलण गया किसा चाला कर दिया, किसा ढेंठ सराहूं ढेठे का,<br>\nमां की सेज पै हक बेटे का, पैर धरण का ना ।।1।।<br><br>\n\nपिता-पूता का नेग कड़ै, जब मां की भूजा गहली,<br>\nमार-पीट बेइज्जती करदी, इब कसर कौणसी रहली,<br>\nहुई सै हो ली इब तै पहली, इब सून्ना चरण का ना ।।2।।<br><br>\n\nजती नाम तै उसका हो, जिसका भगती मै रूख सै,<br>\nन्यूं सोचूं था बेटा होग्या, उमर कटैगी सुख सै,<br>\nजितणा इब राणी का दुख सै, पूत मरण का ना ।।3।।<br>\n\nलखमीचन्द कहै खतावार नै, माफ करूं ना जाण कै,<br>\nमेर-तेर और कौड सिफारिश तज, हरि भक्ति दिल में ठाण कै,<br>\nन्याय करूं जल-दूध छाण कै, मैं झूठा परण का ना ।।4।।<br><br>"
      },
      {
        "id": 57,
        "name": "57- पूर्णमल मैं जांगी स्वर्ग....",
        "story": "<b>वार्ता:—  पूर्णमल जाता हुआ, अब क्या कहता है।</b><br><br>\n\nकर्मगति का के बेरा कद, उल्टी आण पड़ै गिरकै,<br>\nमात-पिता और मौसी नै, मैं चाल्या राम-राम करकै ।। टेक ।।<br><br>\n\nमेरे उपर ईश्वर की किसी, निगाह कठोर हुई माता,<br>\nजन्म दिया भौरे में पटक्या, विपता घोर हुई माता,<br>\nमेरे मारण की मेरी मौसी के, हाथ म्य डोर हुई माता,<br>\nतनै चूची तक भी प्याई कोन्या, तू जणकै चोर हुई माता,<br>\nकदे गोदी तक भी नहीं खिलाया, लाड करया ना मन भरकै ।।1।।<br><br>\n\nपिता होया पाप के वश म्य, धर्म और कर्म पिछाणै ना,<br>\nएक बेटा यो पूर्णमल सै, और कोए तेरै याणा ना,<br>\nम्हारे नाम का इस धरती पै, रहा ईब पाणी-दाणा ना,<br>\nबिना औलाद जागा पिता, तनै दूध और नीर छाणा ना,<br>\nएक बांझ बीर के कहणे तै, तनै ताला भेड दिया घरकै ।।2।।<br><br>\n\nमौसी री तनै पत्थर गेरे, मेरी नैया तिरती मैं,<br>\nतेरा ईश्वर भला करै मौसी, मेरी अर्दास कुदरती मैं,<br>\nएक तुलसी की माला ले ले, ढाब बिछाले धरती मैं,<br>\nतनै भी एक दिन जाणा होग्या, धर्मराज की भरती मैं,<br>\nउडै करणी के डण्ड पड़ै भुगतणे, जब जागी सच्चे हर कै ।।3।।<br><br>\n\nगुरू मानसिंह इन कर्मां की, लिखी हुई के टल्या करै,<br>\nबात पाप की सुण मौसी, लखमीचन्द भी जल्या करै,<br>\nन्यूं तै मैं भी जाण गया, तू नाश करण की सला करै,<br>\nमरता-मरता कहै चाल्या सूं, यो मालिक तेरा भला करै,<br>\nमै तो चाल्या स्वर्गपुरी नै, तू रहिये ध्यान हरी मैं धरकै ।।4।।<br><br>"
      },
      {
        "id": 58,
        "name": "58- जो विधना नै लेख लिख्या....",
        "story": "<b>वार्ता:— अब पूर्णमल को जल्लादो के सुपुर्द कर दिया जाता है और दरबारों से बहार कर दिया।</b><br><br>\n\nजल्लादों नै अपणे तेगे, म्यान से बाहर निकाले,<br>\nनगरी मै करलाहट माचग्या, जब पूर्ण नै ले चाले ।। टेक ।।<br><br>\n\nराणी इन्छरादे पूत की सुणकै, बदन नै खोवण लागी,<br>\nसारी प्रजा चक-चक कर, चाक्की सी झोंवण लागी,<br>\nसारी दुनियां अप-अपणें, कर्मां नै टोवण लागी,<br>\nसुण पूर्णमल के कत्ल होण की, सब प्रजा रोवण लागी,<br>\nइस नूणादे पापण नै, आज कोड बड़े घर घाले ।।1।।<br><br>\n\nराणी इन्छरादे रोया करैगी, अपणे पूत की मारी,<br>\nमेरे हुक्म से पूर्णमल के, करो कत्ल करण की त्यारी,<br>\nजती बण्या फिरै ज्ञान लिया, इब करण लागग्या जारी,<br>\nयो किसा कबूतर गैर जगह पै, लेता फिरै उडारी,<br>\nसुणी पूर्णमल के कत्ल होण की, दुनियां के दिल हाले ।।2।।<br><br>\n\nशंख पति नै हुक्म दिया, सब चीज बांटकै ल्याइओ,<br>\nन्यारे-न्यारे भाग अहलदा, कती छांटकै ल्याइयो,<br>\nपूर्ण्मल का बदन-चाम, सब मांस काटकै ल्याईयों,<br>\nये दो बर्तन ल्यो कान्यां तक, कती डाटकै ल्याइओ,<br>\nथाली मैं दो आंख धरों, और भरो खून के प्याले ।।3।।<br><br>\n\nडबल खुराक देण तै, नौकर हरगिज ना नरमाऐ,<br>\nपड़या माल पूर्ण के पेट मैं, जिब कामदेव गरमाऐ,<br>\nखुद बेटे का खोट देख कै, मात-पिता शरमाऐ,<br>\nबारहा साल रहया भौरे मैं, ब्होत घणे भरमाऐ,<br>\nकहै लखमीचन्द कित फरमाये, सन्तां नै दाल-मशाले ।।4।।<br><br>"
      },
      {
        "id": 59,
        "name": "59- कर्मगति का के बेरा कद....",
        "story": "<b>वार्ता :—  पूर्णमल अब चलता-चलता क्या कहता है।</b><br><br>\n\nआवागमन रही लाग जगत मैं, रात मरया कोए दिन मरग्या,<br>\nबाहर मरया कोए भीतर मरग्या, घरां मरया कोए बण मरग्या ।। टेक ।।<br><br>\n\nएक सती बिन्ता कश्यप के घरां, होकै गरूड-अरूण मरगे,<br>\nभिक्षुक जाण दिया ना खाली, करकै दान कर्ण मरगे,<br>\nबहुत से राजा इस पृथ्वी पै, अपणा बान्ध परण मरगे,<br>\nभक्त विभीषण कुम्भकर्ण, और लंका का रावण मरग्या,<br>\nश्री रामचन्द मर्याद बान्धकै, बिना लड़ाई रण मरग्या ।।1।।<br><br>\n\n\nये  करोड यदुवंशी, आपस में कटकै मरगे,<br>\nमेर-तेर ना रही कुटुम्ब की, आपस में जुटकै मरगे,<br>\nकुछ भागे कुछ डूबे जल मैं, कुछ रण मे डटकै मरगे,<br>\nदई रोंवती छोड़ गोपनी, खुद कृष्ण भगवान मरग्या,<br>\nएक निती निपुण भक्त कृष्ण का, विदुर छोड़कै अन्न मरग्या ।।3।।<br><br>\n\nअवधि ऊपर ब्रह्मा मरग्या, हंस छोड़कै ताल मरे,<br>\nसाठ हजार सघड़ के पुत्र, हांगा कर बे-काल मरे,<br>\nकंस कुकर्मी मान्या कोन्या, उग्रसैन के लाल मरे,<br>\nश्री कृष्ण तै बैर लगाकै, दन्तबक्र-शिशुपाल मरे,<br>\nतीन कदम मैं धरती नापी, वो छलिया वामन मरग्या,<br>\nकुछ दिन के म्य सुण लियो, लोगों लखमीचन्द ब्राहमण मरग्या ।।4।।<br><br>"
      },
      {
        "id": 60,
        "name": "60- जल्लादों नै अपणे तेगे....",
        "story": "<b>वार्ता :- राणी नूणादे पूर्णमल को क्या। कहती है ।</b><br><br>\n\nबूढा बालम बीर सवासण जतन कोण्सा मैं करूं जले, <br>\nतनै मेरी ओड का फिकर नहीं मैं तेरी खटक मैं मरुँ जले ।।टेक।।<br><br>\n\nदे पाणी सर सब्ज बिना, बिन माली चमन पड़या सूका,<br>\nलाचारी पर्वत तै भारी सबर का मार लिया मुक्का, <br>\nजै घणी खुशामद का भूखा तेरे पांया मै ओढणा धरूं जले ।।1।<br><br>\n\nबडे बडया नै इश्क  कमाया, तू कित सी रहगया बाकी ,<br>\nबिन मांगे तनै चीज मलै, तेरी सरा सर नालाकी, <br>\nसोजया सेज बिछया राखी, तेरै मुटठी चाकी भरू जले ।।2।<br><br>\n\nमैं इश्क नशे मैं चूर हुई मनैं पीली दिखै सै धरती,<br>\nभीतरले की बात बता दी तेरै एक भी ना जरती, <br>\nरात दिनां तेरी सेवा करती तेरे आगै-2 फिरूं जले ।।3।<br><br>\n\nलखमीचन्द डरै मतन्या तेरे ना की ल्यू ओट बुराई,<br>\nबुढा पति सवासन ब्याता ना होती मन की चाही, <br>\nछकमा लाफ रजाई करली फेर भी जाडे के मा मरूं जले ।।4।<br><br>"
      },
      {
        "id": 61,
        "name": "61- आवागमन रही लाग जगत मैं....",
        "story": "<b>वार्ता :- राणी नूणांदे राजा सुलेभान को पूर्णमल की शिकायत करती है कि पूर्णमल मेरे महल में आया और मेरे साथ उसने क्या-2 किया ।</b><br><br>\n\nतेरा पूर्णमल बदमाश मेरे तै लाग्या करण हंगाई ।।टेक।<br><br>\nलुंगाड़या की ढा़ल पिया मेरे महला के में आण बड़या,<br>\n\nमैं तै उसतै बोली कोन्या वो चार भोर सा होया खड़या,<br>\nमैं आई थी बाहर लिकड़ कै मेरी तरफ ध्यान पड़या,<br>\nन्यूं बोल्या री मौसी मेरै तेरी ओड़ का नाग लड़या,<br>\nबोल्या खेलैंगे चौंपड़ सार, मेरी लिनी पकड़ कलाई ।।1।<br><br>\n\nइसी कसकै कलाई पकडी मेरी सारी चूड़ी छाड दई,<br>\nमरजाणे गडजाणे नै मेरी आबरो बिगाड दई, <br>\nवो ठाड़ा मैं हीणी थी मैं गेर कै पछाड दई, <br>\nकईं जगह पै घटटे होरे मेरी चूंदड़ी भी पाड़ दई,<br>\nमेरी होई हो पडी सै लाश, तेरे तै ना जागी संगवाई ।।2।<br><br>\n\nमैं बोली रे पूर्णमल तेरा के मतलब सै मेरे तै, <br>\nवो बोल्या मैं आश्क सूं इश्क  करूंगा तेरे तै,<br>\nमैं बोली रे जल कै मरज्या घर में आग बखेरे तै<br>\nवो बोल्या के कसर रहै जब लागै हवा चौफेरे तै,<br>\nतेरा जाइयो सत्यायश मैं के पूर्ण के संग ब्याखही हो ।।3।<br><br>\n\nमैं बोली रे पूर्णमल क्यूं बात करै सै चाले की,<br>\nवो बोल्या मैं सूआं सूं तू मेवा चाकू डाले की,<br>\nमैं बोली रे मारया जा जै चढज्यां भेट रूखाले की,<br>\nवो नाड हला कै न्यूं  बोल्या  मनैं दहसत ना किसे साले की,<br>\nगुरू मानसिंह के पास लखमीचन्द\u200D नै इसी करी पढ़ाई ।।4।<br><br>"
      }
    ]
  },
  {
    "id": 3,
    "name": "3— नल—दमयन्ती",
    "dataList": [
      {
        "id": 0,
        "name": "कथासार :—",
        "story": "सतयुग में एक समय निषध देश में महाराज बीरसेन के पुत्र धर्मधारी सत्यवादी महाराजा नल राज किया करते थे। राजा नल पाठ के कार्य से निवृत होकर वनों में जाकर तपस्या करते थे। वह प्राय: यह सोचा करते थे कि कभी हंसों के दर्शन नहीं हुये। एक समय राजा नल को वन में 100 हंसों की डार मिली। राजा उन्हें देखकर बहुत प्रसन्न हुये। एक हंस को राज नल ने पकड लिया, हंस ने राज नल से कहा मुझे मारना मत, मैं आपके हित में बहुत अच्छी बात बतलाउंगा। राजा नल ने कहा कि कहो क्या बात हैं, तो हंस ने कहा — विद्रव देश कुन्दनपुर नगरी में राज भीमसैन की लड़की दमयन्ती की शादी मैं आपसे करवा दूंगा। दमयन्ती की उस हंस ने बेहद प्रशंसा की। सारी प्रशंसा सत्य थी। राजा ने पूछा झूठ तो नहीं बोल रहे हो। उसने कहा हंस कभी झूठ नहीं बोलते। उसने दूसरे हंसों से कहा कि मैं राजा नल की शादी दमयन्ती से करवाने का वचन दे कर आया हूं। यह सुनकर सब के सब हंस चलकर कुन्दनपुर नगरी में गये। उसी हंस को दमयन्ती पकड लेती है। पकडे जाने पर दमयन्ती से हंस ने प्रार्थना की कि— मुझे मत मारिये, मैं आपके हित की बात कहूंगा। दमयन्ती ने कहा कहो क्या कहते हो। हंस ने कहा— मैने विश्वभर देख लिया पर राजा नल के सिवा कोई आपको पति बनने के योग्य सत्यवादी, श्रेष्ठ एवं सुन्दरतम् राजा नहीं है। मैं उसे आपकी जोडी मिलवा दूंगा। राजा ने स्वंयबर की घोषण कर दी। सभी देशों के राज स्वंयबर में पहुंचे, इधर से राजा नल भी अपने रथ से पहुंच रहे थे और उधर स्वर्ग से चारों देवता वरूण, इन्द्र, अग्न और यम अपने अपने विमान में आ रहे थे। इन चारों की राजा नल से रास्ते में भेंट हो गयी। देवताओं ने राज नल को रूकने और दूत बनकर संदेश करने के लिये कहा। देवताओं ने राजा को कहा — कि जाकर दमयन्ती को कहो कि स्वयंबर में चार देवता आये हुये हैं और उनमें से किसी एक को अपना पति वर ले। नल देवताओं का अनुदेश मान लेता है। फिर भी नल और दमयन्ती की शादी होती है। चारों देवता प्रसन्न होकर आर्शीवाद देते हैं। यह बात जब कलयुग को पता लगती है तो उनके गले नहीं उतरती और वे नल को सजा देने व तंग करने का मन बना लेते हैं। कलयुग के प्रकोप से नल जुए में राजपाट हार देते हैं। पति—पत्नि को शहर से बाहर निकाल दिया जाता है। अब राज और रानी हार-थककर एक कुटी में सो जाते हैं। कलयुग राजा को रानी की साडी काटकर जाने को प्रेरित करता है। रानी की बेहोशी टूटने पर उठी और रोने लगी। वनों में तलशती रही पर राजा नल कहीं दिखाई नहीं दिये। अब रानी वहां से चलकर चन्देरी नगरी पहुंच गई और वहा दाशी बनकर रहने लगती है। पंडित लखमीचन्द सांग को यही समाप्त कर देते है।"
      },
      {
        "id": 1,
        "name": "1-समझ ना सकते जगत के मन....",
        "story": "<b>  वार्ता :—  यह राजा नल का चरित्र ब्रहदस ऋषि महाराजा युधिष्ठर को सुना रहे थे। युधिष्ठर ने कहा कि महाराज हमारे को नल-दमयन्ती का चरित्र खोलकर सुनाने का कष्ट करो। अब ऋषि जी सारी कथा सुनाते हैं।</b><br><br>\n\n    समझ ना सकते जगत के मन पै, अज्ञान रूपी मल होग्या,<br>\n    बेईमाने मैं मग्न रहैं सैं, गांठ-गांठ मैं छल होग्या ।। टेक ।।<br><br>\n\n    भाई धोरै माँ जाया भाई, चाहता बैठणा पास नहीं,<br>\n    मात—पिता गुरू शिष्य नै कहैं, मेरे चरण का दास नहीं,<br>\n    बीर और मर्द कमाकै ल्यादें, पेट भरण की आस नहीं,<br>\n    मित्र बणकै दगा कमाज्यां, नौकर का विश्वास नहीं,<br>\n    जब से गारत महाभारत मैं, अठारा अक्षोणी दल होग्या ।।1।।<br><br>\n\n    नियम-धर्म तप-दान छूटगे, न्यूं भारत पै जाल पड़े,<br>\n    इन्द्र भी कम वर्षा करते, जल बिन सूखे ताल पड़े,<br>\n    बावन जनक हुऐ ब्रह्मज्ञानी, वेद धर्म के ख्याल पड़े,<br>\n    राजा शील ध्वज के राज मैं भी, बारह वर्ष तक काल पड़े,<br>\n    उस काल का कारण समझण खातिर, त्यार जनक का हल होग्या ।।2।।<br><br>\n\n    शिक्षा-कल्प व्याकरण-ज्योतिष, निरूकत छन्द की जाण नहीं,<br>\n    श्रुति-स्मृति महाभारत, समझे अठारह पुराण नहीं,<br>\n    बिन सतगुरू उपनिषदों के, ज्ञान की पहचान नहीं,<br>\n    पढ़े-लिखे बिन मात-पिता गुरू, छोटे-बड़े की काण नहीं,<br>\n    सत-पत गोपत विधि भाग बिन, सब कर्तव्य निष्फल होग्या ।।3।।<br><br>\n\n    दुमत-दांत दमयन्ती-दमन, राजा भीमसैन कै कुन्दरपुर मैं,<br>\n    देवता ऋषि और पितृ प्रसन्न कर, आनन्द करते थे घर मैं,<br>\n    ऋषियों द्वारा यज्ञ कराकै, चार औलाद मिली वर मैं,<br>\n    लखमीचन्द धर्म के सेवक, कभी नहीं रहते डर मैं,<br>\n    सतयुग मैं एक निषध देश म्य, वीरसैन कै नल होग्या ।।4।।<br><br>"
      },
      {
        "id": 2,
        "name": "2-कंवल से नैना नाक सुवां सा....",
        "story": "कंवल से नैन नाक सुवां सा, मुख चन्दा सा गोल जिसका,<br>\n    झूठ कदे ना बोल्या करता, रूप घणां अनमोल जिसका ।। टेक ।।<br><br>\n\n    नल जंगल मैं फिरया करै था, सदा अधर्म से डरया करै था,<br>\n    प्राण खींच तप करया करै था, सत मैं पूरा तोल जिसका ।।1।।<br><br>\n\n    धर्म के छिद्र टोहया करै था, भूल मैं कदे ना सोया करै था,<br>\n    देवतां तक के मन मोहया करै था, प्रेम का मीठा बोल जिसका ।।2।।<br><br>\n\n    घी सामग्री लगै थी हवन मैं, भूप कै घाटा ना था धन मैं,<br>\n    हर दम रहै थी नीत भजन मैं, चित नहीं डामांडोल जिसका ।।3।।<br><br>\n\n    लखमीचन्द मत पड़ कुऐ मैं, जाणै के लिखी भाग मूऐ मैं,<br>\n    राज जिता दिया था जूऐ मैं, कलू नै बजाकै ढोल जिसका ।।4।।<br><br>"
      },
      {
        "id": 3,
        "name": "3-राजा नल नै जंगल मैं एक....",
        "story": " <b> वार्ता:— एक दिन राज जंगल में शिकार खेलने चले गये, उनको एक हंसों की लार नजर आती है ।</b><br><br>\n\n    राजा नल नै जंगल मैं, एक हंसा की डार पाई ।। टेक ।।<br><br>\n\n    हंस जंगल के बीच विचरै थे, खुशबोइ लेकै पेट भरै थे,<br>\n    जड़ै कै हंस फिरै थे, बण की शोभा गुलजार पाई ।।1।।<br><br>\n\n    हंसा के-सा गात भी के सै, विधना बिना हाथ भी के सै,<br>\n    दो-चार की बात भी के सै, पूरी सौंवा की लार पाई ।।2।।<br><br>\n\n    था नल का भी रूप निराला, हंसा नै देख हुआ मतवाला,<br>\n    जब हंसा नै पकड़न चाल्या, वा डार उड़न नै त्यार पाई ।।3।।<br><br>\n\n    लखमीचन्द धरै नै धीर, एक तै पकड़ लिया आखिर,<br>\n    उस दिन की करले तबदीर, जिस दिन मृत्यु करार पाई ।।4।।<br><br>"
      },
      {
        "id": 4,
        "name": "4- राजा नल मारिये मत जै....",
        "story": "<b>वार्ता :— राजा नल हंसों को देखकर, उनको पकडने के लिये आगे बढे तो सभी हंस भाग जाते हैं, परन्तु एक हंस को राजा नल पकड़ लेते हैं। वह हंस जानता था कि यह राजा नल है और बडा धर्मात्मा है। तब वह हंस राजा नल से क्या कहता है।</b><br><br>\n\n    राजा नल मारिये मत, जै दया करै तै मेरी,<br>\n    तेरे भाग कै नीचे दबकै, मैं भूलग्या हेरा-फेरी ।। टेक ।।<br><br>\n\n    सजनों तै ना खटकया करते, सहम नाड़ ना झटक्या करते,<br>\n    हम तेरे दर्शन नै भटक्या करते, मिलकै श्याम-सवेरी ।।1।।<br><br>\n\n    लड़ना चाहिए तैयार भी हो तै, हटै नही चाहे हार भी हो तै,<br>\n    भवसागर तै पार भी हो तै, चाहिए प्रीत घनेरी ।।2।।<br><br>\n\n    मनै तेरी लई आज आड ले, सुण बीरसैन के पूत लाडले,<br>\n    जो शरण पडे की ज्यान काढ ले, तै धर्म की डूबा-ढेरी ।।3।।<br><br>\n\n    लखमीचन्द कहै छाया धूप की, गर्ज मिटै ना अन्धकूप की,<br>\n    राज भीम कै बेटी तेरे रूप की, उसतै जोट मिलांदू तेरी ।।4।।<br><br>"
      },
      {
        "id": 5,
        "name": "5-आओ रै हंसों विदर्भ देश....",
        "story": "<b>वार्ता :— हंस ने कहा कुन्दनपुर के राजा भीमसैन की लड़की दमयन्ती तुम्हारे रूप से मिलती जुलती है। मैं उससे तुम्हारी जोट मिला दूंगा, अब वह हंस अपने दूसरे साथियों के पास गया और क्या कहता है।</b><br><br>\n\n    आओ रै! हंसों विदर्भ देश, कुन्दनपुर नगरी चलैं जी ।। टेक ।।<br><br>\n\n    जो दमयन्ती के दर्शन पाले, देवतां तक के मन भरमाले,<br>\n    हूर के लम्बे—लम्बे काले घूमर वाले केश,<br>\n    दर्शन करते-ऐ दुख टलै जी ।।1।।<br><br>\n\n    बचग्या मैं मरने के भय से, नल की जोट मिलादूं ऐसे,<br>\n    जैसे, कवंल खिलै जल मैं प्रवेश,<br>\n    चन्द्रमा ज्यूं घन मैं खिलैं जी ।।2।।<br><br>\n\n    चीज सै वा दुनियां मैं अनमोली, ह्रदय बीच ज्ञान श्यान की भोली,<br>\n    जिस की मीठी बोली, दिल मैं पाप का ना लेश,<br>\n    दमयन्ती तै चल मिलैं जी ।।3।।<br><br>\n\n    कहैं लखमीचन्द प्रेम की बाणी, जब मिलै नल की जोट निमाणी,<br>\n    जब दमयन्ती बणज्यागी राणी, करकै हूरां केसा भेष,<br>\n    दोनों घर दीपक बलै जी ।।4।।<br><br>"
      },
      {
        "id": 6,
        "name": "6-स्वर्ग केसा आन्नद म्हारे बाग....",
        "story": "<b>वार्ता :- उधर पहुंचने पर दमयन्ति ने हंसो को बाग में घूमते हूए देखा तो उसको बह हंस बहूत ही प्यारे लगे, वह उनको पकड़ना चाहती है और अपनी सखियों से दमयन्ति क्या कहने लगी।</b><br><br>\n\n    स्वर्ग केसा आन्नद म्हारे बाग मैं, सखी कर रहे हंस किलोल,<br>\n    हरी-हर म्हारे राम की माया ।। टेक ।।<br><br>\n\n    किसे रूप के फटकारे लगैं, जैंसे चांद-सूरज तारे लगैं,<br>\n    वैं हंस चले जब प्यारे लगैं, वा भी रही थी हंसणी सी डोल,<br>\n    हरी-हर म्हारे राम की माया ।।1।।<br><br>\n\n    किसी चम्पे की खिलरी कली, इतर की खश्बोई बदन मै मली,<br>\n    सखी हंसां कै पीछै चली, रही आओ-आओं करकै नै बोल,<br>\n    हरी-हर म्हारे राम की माया ।।2।।<br><br>\n\n    वैं हंस भगण लगे घणी दूर कै, सखी लाई थी जाल सा पूर कै,<br>\n    वोहे हंस हिथ्याग्या हूर कै, जिसनै पिछले जन्म का तोल,<br>\n    हरी-हर म्हारे राम की माया ।।3।।<br><br>\n\n    लख्मीचन्द कुछ विचारिये, न्यूं सोचण लगी पुचकारिये,<br>\n    वो हंस कहै मत मारिये, मै दयूंगा भेद नै खोल,<br>\n    हरी-हर म्हारे राम की माया ।।4।।<br><br>"
      },
      {
        "id": 7,
        "name": "7-वैं मारैंगे हंसा नै तै जिनके ह्रदय....",
        "story": "<b>  वार्ता :- जब दमयन्ती हंसो को पकड़ने के लिए आगे बढ़ी तो सारे हंस भाग गए, एक वही हंस पीछे रह गया और उसी को दमयन्ती ने पकड़ लिया, जिसको राजा नल ने पकड़ा था, पकड़ते ही उस हंस ने दमयन्ती से क्या कहा।</b><br><br>\n\n    वैं मारैंगे हंसा नै तो, जिनके ह्रदय हर ना,<br>\n    बात कहूंगा खोलकै, कुछ मरण तैं आगै डर ना ।। टेक ।।<br><br>\n\n    रहै सै किस नींद नशे मै लेटी, काया जा पिछले जन्मा चपेटी,<br>\n    बेटी, चाहिए सासरै हे! सदा बाप कै घर ना ।।1।।<br><br>\n\n    बात नै कुटुम्ब कै आगै फोड़िये, छोरी नल संग प्रीत जोड़िये,<br>\n    कसकै मतना मरोड़िऐ, मेरी तोड़ण जोगी पर ना ।।2।।<br><br>\n\n    तूं भी रूप गजब का लेरी, नल नै रटया कर श्याम सवेरी,<br>\n    उस तै जोट मिलै सै तेरी, और जोड़ी का वर ना ।।3।।<br><br>\n\n    लख्मीचन्द भली ठाणनियां, हम सै दूध नीर छाणनियां,<br>\n   - हे! इस पद के जाणनियां, कै छोरी धन देही धड़ सर ना ।।4।।<br><br>"
      },
      {
        "id": 8,
        "name": "8-जाईये रे हंसो राजा नल....",
        "story": " <b> वार्ता :- जब दमयन्ती ने राजा नल का नाम और प्रसंशा सुनी तो शरीर में एक दम रोमांच सा हो गया। वह कहने लगी क्या राजा नल मुझे चाहेंगे? हंस ने कहा कि मै उसी का भेजा हूआ, आपके पास आया हूं, अब दमयन्ती उस हंस को छोड देती है और कहने लगी कि जाओ राजा नल को ऐसे कह देना।</b><br><br>\n\n    जाईये रे! हंसो राजा नल के पास,<br>\n    नल के मिलन की, मनै पूरी-पूरी आस ।। टेक ।।<br><br>\n\n    कदे नल रहज्या ना बिन बेरै, बात का ख्याल रहै ना तेरै,<br>\n    तेरे ही वचन का मेरै, सै पक्का विश्वास,<br>\n    तू ही तो कह था, नल सच्चा आदमी खास ।।1।।<br><br>\n\n    तू ही कहै था नल प्रीत पालना सै, मनै तूं उसके पास घालणा सै,<br>\n    कह दिऐ मामूली सा चालणा सै, कोस सौ-पचास,<br>\n    दमयनती की शादी मैं, हों पूरे रंग-रास ।।2।।<br><br>\n\n    तेरा कहणां मंजूर करूंगी, नल की इज्जत भरपूर करूंगी,<br>\n    पति के दुख नै दूर करूगी, बण चरणा की दास,<br>\n    तनै मौती भर-भर दूध पिलाऊं, सोने के गिलास ।।3।।<br><br>\n\n    लख्मीचन्द फिकर करूं निस दिन, जाणै मेरा रंज मिटैगा किस दिन,<br>\n    जिस दिन, बेदी रचकै अग्नि मै हों सामग्री का बास,<br>\n    जैसे पूर्णमाशी की रात नै, हो चन्दा का प्रकाश ।।4।।<br><br>"
      },
      {
        "id": 9,
        "name": "9-बेरा ना कद पार होऊंगी पिया....",
        "story": " <b>वार्ता :- अब दमयन्ती अपने पति राजा नल के बारे में अपने मन में क्या सोचती है ।</b><br><br>\n\n    बेरा ना कद पार होऊंगी, पिया की सुमर मैं,<br>\n    दमयन्ती कुंद रहण लागगी, नल के फिकर मैं ।। टेक ।।<br><br>\n\n    हांसै खेलै और डोलै कोन्यां, बात नै किसे तै खौले कोन्यां,<br>\n    दासियां तैं बोलै कोन्या, अलग पड़ी रह घर मै ।।1।।<br><br>\n\n    अच्छया-अच्छया के मैं उनकै याद होंगी, बल्कि अपणे दिल से बाध होगी,<br>\n    जाणै किस दिन सुख-समाध होगी, नल प्रीतम को वर मै ।।2।।<br><br>\n\n    हंस की बातों से प्यार करै थी, ध्यान नल का हर बार करै थी,<br>\n    नहीं किसे तैं तकरार करै थी, क्योंकि लागगी जिगर मै ।।3।।<br><br>\n\n    लख्मीचन्द कहै खरी रहै थी, रात-दिन रंज मै भरी रहै थी,<br>\n    वा सूरत चित मैं धरी रहै थी, जैसे चन्द्रमा शिखर मै ।।4।।<br><br>"
      },
      {
        "id": 10,
        "name": "10-दमयन्ती कुन्द रहण लागगी बोलण....",
        "story": "<b> वार्ता :- अब हर समय दमयन्ती का चेहरा मुरझाया सा रहने लगा, राणी राजा भीमसैन के पास गई, और क्या कहने लगी।</b><br><br>\n\n    दमयन्ती कुन्द रहण लागगी, बोलण तैं बन्द बाणी होगी,<br>\n    रचा स्वंयबर शादी करदयो, ब्याहवण जोगी स्याणी होगी ।। टेक ।।<br><br>\n\n    काम देव का जंग देखकै, बेटी का दिल तंग देखकै,<br>\n    दमयन्ती का ढंग देखकै, मुश्किल रोटी खाणी होगी ।।1।।<br><br>\n\n    चाहिये बात धर्म की कहणी, होगी तन मै विपता सहणी,<br>\n    स्याणी बेटी कवारी रहणी, दिन-दिन धर्म की हाणी होगी ।।2।।<br><br>\n\n    पहले थी नादान अवस्था, के समझै थी अज्ञान अवस्था,<br>\n    इब सोला वर्ष की जवान अवस्था, तनै भी बात पिछाणी होगी ।।3।।<br><br>\n\n    लख्मीचन्द छन्द धरया करैं थे, कर्म कर दोष नै हरया करैं थै,<br>\n    जो पहलम गृहस्थी करया करै थे, वैं छोड़दी बात पुराणी होगी ।। 4 ।।<br><br>"
      },
      {
        "id": 11,
        "name": "11- भीमसैन नै रचा स्वंयबर राजाओं....",
        "story": "<b> वार्ता :- राजा और राणी दोनो की एक सलाह हो गई, तो फिर राजा भीमसैन ने दमयन्ती के स्वयंबर की घोषणा करदी। स्वंयबर की घोषणा मिलते ही नारद जी स्वर्ग में इन्द्र के पास गए, वहां उस समय इन्द्र सहित अग्नि, वरूण और यमराज उपस्थित थे। नारदजी स्वयंबर का कैसे वर्णन करते है।</b><br><br>\n\n    भीमसैन नै रचा स्वंयवर, राजाओं के मण्डल छागे,<br>\n    नारद ऋषि इन्द्र कै आगै, स्वर्ग मै जिकर करण लागे ।। टेक ।।<br><br>\n\n    एक दिन राजा भीमसैन की, ऋषियों से फरयाद हुई,<br>\n    ऋषियों ने यज्ञ रचया, पुत्रेष्टि पूर्ण हवन मर्याद हुई,<br>\n    यज्ञ हवन से तीन पुत्र, एक पुत्री चार औलाद हुई,<br>\n    इन्द्राणी, ब्रह्माणी, लक्ष्मी रूप में सबसे बाध हुई,<br>\n    जो कोए दमयन्ती नै ब्याहले, उसके फेर निमत जागे ।।1।।<br><br>\n\n    वरूण-इन्द्र यम-अग्नि, स्वर्ग तै चार देवता मिल चाले,<br>\n    सबके दिल मै यही चाव था, कि दमयन्ती मुझको ब्याहले,<br>\n    यह भी गुमान था म्हारे रहते, कौण मनुष्य जो परणाले,<br>\n    प्रारब्ध उद्योग करे बिन, कौण शख्स पदवी पाले,<br>\n    पूर्व-पश्चिम उतर-दक्षिण तैं, सब राजे आवैं भागे ।।2।।<br><br>\n\n    हंस के कहणे से राजा नल भी, दमयन्ती को चाहता था,<br>\n    यज्ञ-हवन से पित्तीर प्रसन्न कर, ज्ञान-दान सत दाता था,<br>\n    गऊ-ब्राह्मण साधु को प्रसन्न कर, सबसे वर पाता था,<br>\n    अर्थ सजाकर पवन बेग से, कुन्दनपुर को जाता था,<br>\n    रास्ते मैं मिले चार देवता, उधर से राजा नल आगे ।।3।।<br><br>\n\n    कामदेव केसी छवी स्वरूप, सूर्य के तेज ज्यूं नजर पड़या,<br>\n    हुऐ निराश देवता सारे, नल को देख कै मान झड़या,<br>\n    तूं सत्यवादी राजा नल है, सिद्ध कर म्हारा काज अड़या,<br>\n    लख्मीचन्द कहै इतनी सुणकै, हाथ जोड़ नल हुआ खड़या,<br>\n    नल जैसे सत्यवादी बन्दे, फेर मोक्ष का पद पागे ।।4।।<br><br>"
      },
      {
        "id": 12,
        "name": "12- रोका नही टोका नल पहुंचग्या....",
        "story": "<b>  वार्ता:- देवता कहने लगे कि तुम दमयन्ती के पास चले जाओ और उसको कह देना कि चारों देवता तेरे को चाहते है।  देवताओं की आज्ञा पाकर राजा नल दमयन्ती के महल में पहुँच जाता है।</b><br><br>\n\n रोकया नही टोकया, नल पहुंचग्या भवन मै,<br>\n बिजली कैसे चमकै लागै, गोरे-गोरे तन मै ।। टेक ।।<br><br>\n\n राजा का रूप घणा अनमोल, देखकै सखी सकी ना बोल,<br>\n गोरा मुख गोल, जैसे चन्दा चमकै घन मै ।।1।।<br><br>\n\n यक्ष-गंर्धव कोऐ मायाधारी, सोचण लगी यू कोये देवता बलकारी,<br>\n अप-अपणे आसण पै सारी, उठ बैठी पल-छन मै ।।2।।<br><br>\n\n देखकै राजा नल की श्यान, कहण लगी तनै खूब घड़ी भगवान,<br>\n दमयन्ती की ज्यान, जलगी काम की अग्न मै ।।3।।<br><br>\n\n सिर दासी नै ठीक करया रै, तिलक मस्तक पै लाल धरया रै,<br>\n चोटी जाणुं जहर भरया रै, नागणी के फन मै ।।4।।<br><br>\n\n रूप की ठीक ज्योत सी बलती, नहीं थी कोऐ से भी अंग मै गलती,<br>\n सखियां की ना जीभ उथलती, मुस्करावै मन-मन मै ।।5।।<br><br>\n\n पतली कमर लचकती चालै, मोटे-मोटे नैन कंवल से हालै,<br>\n सखी बोलै ना चालै, सांस घालैं भरी जवानी पण मैं ।।6।।<br><br>\n\n लख्मीचन्द कहैं पाने दोनों, देवता तक नै माने दोनों,<br>\n रूप के निशाने दोनों, जाणू गोली चालैं रण मै ।।7।।<br><br>"
      },
      {
        "id": 13,
        "name": "13-सहम गई दमयन्ती  जाणूं कोए....",
        "story": " <b> वार्ता:- राजा नल को अपने महल में देखकर दमयन्ती  चकित सी रह गई। सोचने लगी की इतने पहरे के बावजूद भी यह कामदेव जैसा सुन्दनर पुरूष महल में कैसे आया। दमयन्तीस ने नल को अपने पास बैठा लिया और क्याभ कहने लगी।</b><br><br>\n  सहम गई दमयन्ती , जाणूं कोऐ सुत्याे जाग,<br>\n\n  राजा तै बतलावण लागी, सब झगडां नै त्याग ।। टेक ।।<br><br>\n\n  वारूं ज्यालन रूप गहरे पै, मन मेरा ज्यूं चलै नाग लहरे पै,<br>\n  मेरे रक्षक खडे महल पहरे पै, आया कड़े कै भाग ।।1।।<br><br>\n\n  ये मेरी दासी अनमोली, देख तेरी सूरत भोली-भोली,<br>\n  तेरे रूप तलै दबकै ना बोली, गर्इ कसूती लाग ।।2।।<br><br>\n\n  हम होरी सैं दुखी ब्होकत-सी, रूप तेरा गेरै करकै मौत सी,<br>\n  तेरे रूप की चसै जोत सी, हम रंग रूत के बाग ।।3।।<br><br>\n\n  कौण सै के मतलब सै तेरा, लग्याग मेरे रंग महल मैं फेरा,<br>\n  तेरी सूरत नै मन मोह लिया मेरा, जलै काम की आग ।।4।।<br><br>\n  कहै लखमीचन्द  बात राखणी, चाहिए मिलकै साथ राखणी,<br>\n  हे! मालिक तेरे हाथ राखणी, मेरे पिता की पाग ।।5।।<br><br>"
      },
      {
        "id": 14,
        "name": "14- राजा नल नै रस्ते में देवता....",
        "story": "<b>वार्ता:- नारद जी के कहने पर चारों देवता स्वंयबर के लिए चल पड़े। रास्ते मे नल भी मिल जाते है और नल की सुन्दरता सभी देवताओं का चेहरा मुरझा गया। हमारा एक काम है, वह आपको करना होगा। राजा नल हाथ जोड़कर देवताओं के सामने खड़े हो गए।</b><br><br>\n\n राजा नल नै रस्ते में देवता मिले,<br>\n कौण सो तुम चारों, हे! जी महात्मा भले ।।टेक।।<br><br>\n\n खोलकै इन्द्र नै भेद बताऐ, वरूण-यम अग्नि पाऐ,<br>\n हम दमयन्ती नै ब्याहवण आऐ, न्यूं सोचकै चले ।।1।।<br><br>\n\n दूत बणाकै मुझको टेरा, तुम चाहते सोई मतलब मेरा,<br>\n जो करैं सत में अन्धेरा, वै झूठे जा छले ।।2।।<br><br>\n\n वरूण-इन्द्र यम-अग्न कहै तुझसे, कहै दिए वे चारों प्रसन्न तुझसे,<br>\n उन चारो के मन तुझसे, हिलाऐ ना हिले ।।3।।<br><br>\n\n दूत की आज्ञा मुझपै डारी, काम करूं जो रूचि तुम्हारी,<br>\n थारे दर्शन तै मिटै तृष्णा म्हारी, सन्देह भी टले ।।4।।<br><br>\n\n सच्चे पुरूष हटै ना डरकै, चलया जा बीच राज मन्दिर कै,<br>\n जो नाटैंगे प्रतिज्ञा करकै, वे सदा पाप म्य गले ।।5।।<br><br>\n\n नल देख सत नेम तोलकै, बात का ल्याणा सै भेद खोलकै,<br>\n देवत्यां आगै झूठ बोलकै, नरक मै ढोये डले ।।6।।<br><br>\n\n लख्मीचन्द वचन कहै सच्चे, सच्चे पुरूष काम करै अच्छे,<br>\n बैठे हंसा के-से बच्चे, बड़े नाज से पले ।।7।।<br><br>"
      },
      {
        "id": 15,
        "name": "15- देवताओं ने तुझको चाहया....",
        "story": "<b> वार्ता:- राजा नल से दमयन्ती पूछती है कि तुम कौन हो? और यहां पर कैसे आये हो? तब राजा नल क्या कहते है।</b><br><br>\n\n    देवताओं ने तुझको चाहया, नल मेरा नाम दूत बण आया,<br>\n    उनका एक संदेशा ल्याया, उनमैं तै वरिये ।। टेक ।।<br><br>\n\n    उनकी आज्ञा में रहण आला, तन पै पड़ै उसी सहण आला,<br>\n    झूठ कहण आला पाजी सै, उल्टा दोजख का साझी सै,<br>\n    जिसका तूं रूप देख राजी सै, उस मै चित धरिये ।।1।।<br><br>\n\n    उनका दूत समझ चाहे पायक, वैं हम तुमनै दर्शन दायक,<br>\n    तू लायक अकलमन्द स्याणी, वरूण-इन्द्र यम-अग्नि की बाणी,<br>\n    चाहे जुणसे की बण पटराणी, उमंग मै भरिये ।।2।।<br><br>\n\n    म्हारे मैं तैं वरले उननै न्यूं कहया, म्हारा-तेरा कुछ पर्दा भी ना रहया,<br>\n    उनकी दया तै तेरे दर्शन पाग्या, रोक्या नही अचम्भा छाग्या,<br>\n    न्यूं मत सोचै कौण कड़े तै आग्या, कती मतन्या डरिये ।।3।।<br><br>\n\n    मनै उनका करणा था योहे काम, देवता असली स्वर्ग का धाम,<br>\n    लख्मीचन्द राम गुण गावै, समय लिकड़ज्या हाथ नही आवै,<br>\n    इब तेरे मन मै जैसी आवै, वैसी-ऐ करीये ।।4।।<br><br>"
      },
      {
        "id": 16,
        "name": "16-दमयन्ती नै श्रदा करकै देवताओं....",
        "story": "<b> वार्ता:- अब दमयन्ती क्या कहती है।</b><br><br>\n\n    दमयन्ती नै श्रदा करकै, देवताओं को प्रणाम किया,<br>\n    हंसकै बोली राजा नल से, तुम्ही हमारे बनो पिया ।। टेक ।।<br><br>\n\n    चार देवताओं के पूजन को, पान-फूल और मेवा करूं,<br>\n    मैं आधीन दास चरणां की, तुम्हें आनंद का लेवा करूं,<br>\n    ईश्वर की भगती शास्त्रों से, पार धर्म का खेवा करूं,<br>\n    मुझे अंगीकार करो प्रभु, मैं थारी क्या सेवा करूं,<br>\n    तन-मन-धन सब ज्यान वार कै, थारे चरणों मैं डार दिया ।।1।।<br><br>\n\n    अब तो मुझको वर लो साजन, सही विश्वास करो मेरा,<br>\n    हंस के मुख से बात सुणी, मनै जब से इश्क लग्या तेरा,<br>\n    मेरे पिता नै रचा स्वयंवर, दुनिया मैं करकै बेरा,<br>\n    इसलिए कुन्दरपुर मैं आकै, सब नै ला लिया डेरा,<br>\n    तुझको पति वरण की खातिर, सभी राजाओं को बुला लिया ।।2।।<br><br>\n\n    हंस के कहे हुये वचनों से, अलग जाओ नही टलकै,<br>\n    कै तै जहर मंगा कै खालूं, ना अग्नि बीच मरूं जलकै,<br>\n    तुम पति बनो मैं चरणावृत पीऊं, धोऊं पैर तेरे मलकै,<br>\n    ना तै कितै एकान्त मैं फांसी लेलूं, आप मरूं गल मैं घलकै,<br>\n    किसी नै किसी तरह आप मारकै, अपणा खो लूं आप जिया ।।3।।<br><br>\n\n    कड़वे बोल जिगर मै लागै, जैसी पैनी कर्द पति,<br>\n    तेरे विरह मै रात दिनां रही, पीली पड़गी जर्द पति,<br>\n    हंस की वाणी सुनी मनैं, मेरा होगा सीना सर्द पति,<br>\n    जो शरण पड़े की रक्षा करते, वे नर सच्चे मर्द पति,<br>\n    लखमीचन्द वरण की खातिर, निस दिन तड़फै मेरा हिया ।।4।।<br><br>"
      },
      {
        "id": 17,
        "name": "17-देवताओं नै त्याग कै प्यारी ....",
        "story": "देवताओं नै त्याग कै प्यारी, मनुष्य का वरंणा काम का कोन्या ।। टेक ।।<br><br>\n\n    देवता सबतैं बड़े तेरी कसम, उनकी पड़ै बरतणी रस्म,<br>\n    ये करैं मरे तलक देह भष्म, इननै अग्न कहो चाहे आग रै नारी,<br>\n    मनुष्य का वरंणा काम का क़ोन्या ।।1।।<br><br>\n\n    देवता चीज बड़ी अनमूल, इनकै आगै हम माटी-धूल,<br>\n    आनन्द भोग स्वर्ग में झूल, इनके रहिए चरण तै लाग ना हो हारी,<br>\n    मनुष्य का वरंणा काम का क़ोन्या ।।2।।<br><br>\n\n    दुनियां इनका दिया फल पाती, होकै तूं मनुष्य स्त्री जाती,<br>\n    देवता नै ना वरणा चाहती, सै तेरे बिल्कुल माड़े भाग इनकी माया न्यारी,<br>\n    मनुष्य का वरंणा काम का क़ोन्या ।।3।।<br><br>\n\n    लख्मीचन्द इब मतन्या फिर तूं, ध्यान इब देवताओं का धर तूं,<br>\n    उनका भाव सच्चे मन तैं कर तू, वैं रक्षा करैं धोवै दाग रै कंवारी,<br>\n    मनुष्य का वरंणा काम का क़ोन्या ।।4।।<br><br>"
      },
      {
        "id": 18,
        "name": "18-लग्न महूर्त शुभ दिन आया....",
        "story": "लग्न महूर्त शुभ दिन आया, सभी राजाओं को सभा मै बुलाया,<br>\n    भीमसैन नै ब्याह रचाया, ब्रहम पूजा करकै ।। टेक ।।<br><br>\n\n    सिंगरकै राजे न्यारे-न्यारे, सब गहणे आभूषण धारे,<br>\n    सारे थे ब्याह-शादी की चाहना मै्ं, रत्न जड़ित कुण्डल कांना मैं,<br>\n    लाल-लाल होठ रचे पानां मैं, रस रंगत भरकै ।।1।।<br><br>\n\n    जुड़ी कुन्दनपुर मै महफिल इसी, नागों की भोगवती पुरी जिसी,<br>\n    ऋषि राजा देवता सारे, जैसे चान्द सूरज और चमकैं तारे,<br>\n    एक से एक शक्ल मै प्यारे, बैठे चित धरकै ।।2।।<br><br>\n\n    चली दमयन्ती माला लेकै हाथ, सब की नजर पड़ी एक साथ,<br>\n    किसा गोरा गात नाक सूवा सा पैना, चावल से दांत कंवल से नैना,<br>\n    चन्दा सा मुख मीठे बैना, लेज्यां मन हरकै ।।3।।<br><br>\n\n    गोत्र नाम सुणावै थे कदे, जो नर विद्या बल तै बधे,<br>\n    बख्त सधे सब ब्याह की रस्म के, लख्मीचन्द रंगरूप जिस्म के,<br>\n    पांच पुरूष मिले एक किस्म के, झट हटगी डरकै ।।4।।<br><br>"
      },
      {
        "id": 19,
        "name": "19- दमयन्ती झुकावण लागी देवतां....",
        "story": "<b> वार्ता :- अब दमयन्ती देवताओं से क्या प्रार्थना करती है।</b><br><br>\n\n    दमयन्ती झुकावण लागी देवत्यां नै शीश,<br>\n    रक्षा करो मेरे सच्चे जगदीश ।। टेक ।।<br><br>\n\n    धर्म की थारै हाथ लड़ी सै, या मूर्त नल कै लायक घड़ी सै,<br>\n    न्यू तै घणखरी दुनिया पड़ी सै, जली रीसम-रीस ।।1।।<br><br>\n\n    पतिभ्रता पति के चरणां के म्हा लिटती, साची कहण आली ना पिटती,<br>\n    हे! नल तेरे बिना ना मिटती, मेरी आत्मा की चीस ।।2।।<br><br>\n\n    पापी ना बदी करण तै डरैं सै, दिल मै ना सबर की घूंट भरै सै,<br>\n    न्यूं तै घणखरे राजा फिरैं सै, जले जाड़ पीस-पीस ।।3।।<br><br>\n\n    देवता मुक्त करो सब भय से, नल को मैं बरणा चाहती ऐसे,<br>\n    जैसे, वेद मै वर्णन सोलह और बतीस ।।4।।<br><br>\n\n    लख्मीचन्द कहै छन्द धरूंगी, बदी करण तैं सदा डरूंगी,<br>\n    मैं नल को ही पति बरूंगी, पक्के विश्वेबीस ।।5।।<br><br>"
      },
      {
        "id": 20,
        "name": "20-दमयन्ती नै धरा प्रेम से देवताओं....",
        "story": "<b> वार्ता :- जब दमयन्ती हाथ में माला लेकर स्वंयवर में आई तो चारो देवताओं ने नल के पास ही बैठे थे। उन्होंने अपना रूप राजा नल जैसा बना लिया, पांच पुरूष एक ही रूप के देखकर दमयन्ती घबरा गई थी। उसने देवताओं की प्रार्थना की और क्या कहां।</b><br><br>\n\n    दमयन्ती नै धरया प्रेम से, देवताओं का ध्यान<br>\n    नमस्कार करूं करा दियो प्रभु, राजा नल का ज्ञान ।। टेक ।।<br><br>\n\n    चार देवता एक राजा नल, पांच रही गिन मैं,<br>\n    पांचों का रंगरूप एकसा, नल कौन सा इन मैं,<br>\n    मनुष्यों से न्यारे देवताओं मैं, सुना करूं कई चिन्ह मैं,<br>\n    फिर भी नल को जाण सकी ना, किसा अन्धेरा दिन मैं,<br>\n    मनुष्य तै न्यारे देवताओं मै, होते कई निशान ।।1।।<br><br>\n\n    कांपती-डरती विनती करती, बोली हे! जगदीश,<br>\n    करया संकल्प हंस की सुणकै, नल का विश्वेबीस,<br>\n    राजा नल बिन किसे नै वरूं ना, तुम्हें निवाऊ शीश,<br>\n    मुझ दासी पै दया करो, तुम हे! देवताआं के ईश,<br>\n    राजा नल को जाण सकूं, मनै इसा दियो वरदान ।।2।।<br><br>\n\n    सत-संकल्प व्रत धर्म-पुन्न, मनै नल के लिए करे,<br>\n    सब कर्तव्य मिलज्यांगे धूल मै, जै नल पति नही बरे,<br>\n    मेरे मन का भाव प्रेम से समझो, हे! देवता लोग हरे,<br>\n    अपना वैसा ही रूप बनाओं, तुम जैसे आप खरे,<br>\n    ना तैं नल के फ़िक्र मैं थारी शरण मैं, खोदूं अपनी ज्यान ।।4।।<br><br>\n\n    दमयन्ती की विनती सुणकै, और नल की साची बात,<br>\n    दमयन्ती पै दया करी, प्रभु बदल गये एक साथ,<br>\n    पलक झपैं ना छाया कती, ना मिट्टी लगै ना गात,<br>\n    लख्मीचन्द लख मनुष्यों से न्यारी, देवताओं की जात,<br>\n    जिनकी सुन्दर माला जमी से, ऊंचा सवा हाथ अस्थान ।।5।।<br><br>"
      },
      {
        "id": 21,
        "name": "21- लज्जा सहित पकड़कै वस्त्र डाल....",
        "story": "<b> वार्ता :- देवता बड़े दयालू होते है, दमयन्ती की विनती सुनकर उस पर दया आ गई और सभी देवताओं ने अपना-2 असली रूप धारण कर लिया।  दमयन्ती के दिल में खुशी की सीमा नही रही, उसने माला हाथ में ले रखी थी, सामने राजा नल के दर्शन हूए तो उनके गले में बर माला डालकर चरणों में गिर गई|</b><br><br>\n\n    लज्जा सहित पकड़कै वस्त्र, डाल दई फूल माला,<br>\n    समझकै राजा नल के हाजिर, कर दिया जोबन बाला ।। टेक ।।<br><br>\n\n    जैसे जल के भरे बादल में, बिजली चमक-चमक कै घोरै,<br>\n    बामां हाथ पकड़ कै होगी, खड़ी पति के धोरै,<br>\n    चन्दा सा मुख गोल बोल कै, मीठी चित नै चोरै,<br>\n    वा सती पति नै सत समझकै, बन्धी धर्म कै डोरै,<br>\n    देवता ऋषि कहैं भला-भला, और भूप कहै करया चाला ।।1।।<br><br>\n\n    देवता ऋषि और राजा मिलकै, जुड़ मेला सा भर लिया,<br>\n    धन्य दमयन्ती धर्म समझकै, ध्यान पति मै धर लिया,<br>\n    देवताओं के रहते-रहते, फिर भी मुझको वर लिया,<br>\n    जिन्दगी भर तेरा पालन करूगां, मनैं भी संकल्प कर लिया,<br>\n    या भी दया इन देवतां की, ना तैं और के धरया था मशाला ।।2।।<br><br>\n\n    हंस के कहे हुए वचनों से, हरगिज नही टलूगीं,<br>\n    जै पतिभर्ता का धर्म छोड़दूं, तैं फूलूं नही फलूगीं,<br>\n    मेरे मन का जो सत संकल्प, हरगिज नहीं हिलूगीं,<br>\n    काट दियो संसार के बन्धन, मोक्ष में साथ चलूगीं,<br>\n    नेम-धर्म और कर्म काण्ड से, दियो तोड़ भर्म का ताला ।।3।।<br><br>\n\n    यम-वरूण और अग्नि-इन्द्र, सुन्दर सरूप वर्ण मैं,<br>\n    तुम दुनियां के रक्षक हो, प्रभु जनमत और मरण मैं,<br>\n    मेरे मन का जो सत संकल्प, छोडूं नही परण मैं,<br>\n    नल दमयन्ती दोनों मिलकै, उनकी गऐ शरण मै,<br>\n    लख्मीचन्द पै दया करो प्रभु, कर ह्रदय उजियाला ।।4।।<br><br>"
      },
      {
        "id": 22,
        "name": "22-तुम गाओ मंगलाचार....",
        "story": "<b> वार्ता :- जब दमयन्ती ने राजा नल के गले में माला पहनाई तो सारे कुन्दनपुर शहर में धूम मच गई। खुशी के बाजे बजने लगे, नर नारी सभी मंगलगान करते है। औरतों ने गीत गाया और दमयन्ती क्या कहती है|</b><br><br>\n\n    तुम गाओ मंगलचार,\n    अजब बहार,  हे! सखियो,<br>\n    राजा नल आये, म्हारै पाहवने जी ।। टेक ।।<br><br>\n\n    आओं ल्याऊं कुर्सी मेज मै, अपने पिया जी के हेज मै,<br>\n    तन-मन-धन दूं वार, करूं ज्यान न्यौछार, हे! सखियों,<br>\n    राजा नल आये, म्हारै पाहवने जी ।।1।।<br><br>\n\n    किसा रूप पति भगवान पै, अपणे पिया जी की श्यान पै,<br>\n    पुण्य करदूं गऊ हजार, इसा सै विचार, हे! सखियो,<br>\n    राजा नल आये, म्हारै पाहवने जी ।।2।।<br><br>\n\n    कई हे! सखी मेरे साथ सै, बहना ये सच्चे दीनानाथ सैं,<br>\n    इनके लियो चरण चुचकार, कर सतकार, हे! सखियो,<br>\n    राजा नल आये, म्हारै पाहवने जी ।।3।।<br><br>\n\n    लख्मीचन्द धर्म दाब खेवता, पिया नै प्रसन्न कर लिये देवता,<br>\n    मेरी उनतै सौ लखवार, नेग जुहार, हे! सखियो,<br>\n    राजा नल आये, म्हारै पाहवने जी ।।4।।<br><br>"
      },
      {
        "id": 23,
        "name": "23-रूपवान गुणवान तेजस्वी नल....",
        "story": "<b> वार्ता :- राजा नल और दमयन्ती की बड़ी धूमधाम से शादी हूई, यम ,वरूण, अग्नि तथा इन्द्र सभी देवताओं ने खुश होकर राजा नल को 8 वरदान दिये और चारों देवता स्वर्ग की तरफ चले पड़े। तब देवताओं ने रस्ते मे मिले कलयुग को क्या समझाया।</b><br><br>\n\n    रूपवान-गुणवान तेजस्वी, नल बलवान जती सै,<br>\n    भीम की बेटी दमयन्ती, राजा नल के लायक सती सै ।। टेक ।।<br><br>\n\n    वेद-शास्त्र उपनिषेदों का, सच्चा ज्ञान पढै सै,<br>\n    सब शास्त्रों का निर्णय करना, न्यूं गुणवान पढै सै,<br>\n    अतिथि पूजा साधू सेवा करकै, यज्ञ दान पढै सै,<br>\n    यु़द्ध करता महारथी तेजस्वी, न्यू बलवान पढै सै,<br>\n    वेद तृप्त हो धर्म यज्ञ से, ज्ञान की परमगति सै ।।1।।<br><br>\n\n    अहिंसक दृढवर्ती राजा, धर्म से नहीं टरैगा,<br>\n    तप-भजन यज्ञ-हवन व्रत से, हरगिज नही फिरैगा,<br>\n    धर्म मै विघन डालने वाला, कर्म का दंड भरैगा,<br>\n    जो इसे पुरूष तै बैर करैगा, वो अपने आप मरैगा,<br>\n    इसे पुरूष तै बैर करैगा, उसकी-ऐ मूढमती सै ।।2।।<br><br>\n\n    राजा भीम सैन नै, समय जाणकै विवाह करया सै,<br>\n    नल दमयन्ती को ठीक समझ, आन्नद से हरा-भरया सै,<br>\n    आदि अन्त वेदान्त शास्त्र, नल में लिखया धरया सैं,<br>\n    हंस उपदेशक म्हारे कहने से, नल को पति वरया सै,<br>\n    म्हारे रूबरू दमयन्ती नै, नल को वरया पती सै ।।3।।<br><br>\n\n    कलयुग बोल्या द्वापर सेती, तू मेरी करो ना सहाई,<br>\n    इसे नै कष्ट देण की सोचैै, पडैगा नरक मै भाई,<br>\n    कहै लख्मीचन्द चले देवता, लई स्वर्ग की राही,<br>\n    मै पासे बणकै राज जितादूं, हो दुखी भीम की जाई,<br>\n    राज-काज से भ्रष्ट करूगां, या मेरी सलाह कती सै ।।4।।<br><br>"
      },
      {
        "id": 24,
        "name": "24-इतनी सुनकै राजा नल....",
        "story": "<b> वार्ता :- पुष्कर ने चाव से नल को जुए की चुनौती दी और बाजी शुरू हो गई।</b><br><br>\n\n    इतनी सुणकै राजा नल नै, चौपड़ सार बिछाई,<br>\n    दे परमेश्वर जिसनै उसकी, होज्या सफल कमाई ।। टेक ।।<br><br>\n\n    राजा नल नै जाण नही थी, कलयुग आले छल की,<br>\n    के बेरा था सिर होज्यागा, फांसी बणकै गल की,<br>\n    पीला चेहरा दमकण लाग्या, आश रही ना पल की,<br>\n    सारे शहर मै सोर माचग्या, क्यूंकि हार हुई राजा नल की,<br>\n    नौकर-चाकर सतपुरूषों से, देते फिरैं दुहाई ।।1।।<br><br>\n\n    कलयुग मिलकर पुष्कर के संग, घी-शक्कर सा होग्या,<br>\n    बुध्दि भ्रष्ट हूई राजा नल की, सिर मै चक्कर सा होग्या,<br>\n    राणी-बांदी बालक-बच्चे, सबनै फ़िक्र सा होग्या,<br>\n    राजा नल की हार होण का, शहर मै जिकर सा होग्या,<br>\n    दमयन्ती की एक सुणी ना, राणी कईं बर बरजण आई ।।2।।<br><br>\n\n    साहूकार सरकार के नौकर, बान्ध परण आये सै,<br>\n    चलो कहेंगे राजा नल तैं, हम तेरी शरण आये सै,<br>\n    हलकारे तूं जा कै कहदे, जी तै मरण आये सै,<br>\n    राज के हित की खातिर जुआ, बन्द करण आये सै,<br>\n    पन्द्रह दिन हो लिये खेलते, बहुत सी माया जिताई ।।3।।<br><br>\n\n    दमयन्ती भी सोच करै, कदे राज भी जीतज्या  सारा,<br>\n    काणे तीन पडै़ राजा नल के, पुष्कर के पोह-बारहा,<br>\n    राणी बांदी फिरै तड़फती, यो हंसा कैसा लंगारा,<br>\n    एक औड़ नै खड़या रोवै था, राजा का हलकारा,<br>\n    लख्मीचन्द नै प्रेम मै भरकै, नल की कथा सुणाई ।।4।।<br><br>"
      },
      {
        "id": 25,
        "name": "25- मेरे साजन नै खेलण का चा....",
        "story": "<b> वार्ता:- जब दमयन्ती को जूवे के खेल के बारे में पता चला तो वह एक दम नल के पास गई और क्या कहने लगी।</b><br><br>\n\n    मेरे साजन नै खेलण का चा सै, दूणी लगी जूऐ की डा सै,<br>\n    पुष्कर कै धन चाल्या जा सै, या के मर्जी भगवान की ।। टेक ।।<br><br>\n\n    आच्छी लगी जूवे मै प्रीत, हौंण लगी पुष्कर की जीत,<br>\n    पति की नीत जूवे मैं बढ़ती, समय पुष्कर की आवै चढती,<br>\n    दुख की सेल बदन मै गढती, खैर रहै ना ज्यान की ।।1।।<br><br><br>\n\n    पति मानै ना जै बात कहूं तै, दुख तन पै साथ सहूं तै,<br>\n    चुपकी रहूं तै सबर नही सै, जूवे तै दुख जबर नही सै,<br>\n    मेरे पति नै खबर नही सै, अपणी और जहान की ।।2।।<br><br><br>\n\n    जाणै के लिखी भाग मुऐ मै, सब धन पड़ण लगया कुऐ मै,<br>\n    जूवे मै तै घर-जर लुटज्या, दुनियां मै तै साझां उठज्या,<br>\n    जुवे की तृष्णा मै छूटज्या, मेर-तेर सन्तान की ।।3।।<br><br><br>\n\n    लख्मीचन्द कर ख्याल भजन का, जब किते खेद मिटै तेरे तन का,<br>\n    पुष्कर धन का सांझी हो सै, उसके हक मै बाजी हो सै,<br>\n    हंसै खेलै घणा राजी हो सै, पति ना सोचै ज्ञान की ।।4।।<br><br><br>"
      },
      {
        "id": 26,
        "name": "26-जरा खेल बंद करके सुणों....",
        "story": "<b>  वार्ता:- दमयन्ती ने देखा कि तेरे पति की जूऐ मे हार हो रही है तो उसे बड़ा भारी दुख हुआ। वह राजा नल से हाथ जोड़कर एक अर्ज करती है कि पति देव खेल बन्द कर दो। यह तुम्हारे और हमारे लिए बहूत बुरा हो रहा है। रानी दमयन्ती क्या कहने लगी।</b><br><br>\n    जरा खेल बंद करके सुणों, तुम्हें रोकती ना सजन मैं ।। टेक ।।<br><br>\n\n    वो भी समय मेरै याद है पिया, उठकै आसन से चले,<br>\n    तुम पैर धोने भूलगे, न्यूं भंग पड़ गया है भजन मै ।।1।।<br><br>\n\n    आदर सहित बिठा लिये, सब नगरीवासी आ गए,<br>\n    फेर खेलिये मै भी साथ हूं, पिया प्राण तक के तजन मै ।।2।।<br><br>\n\n    अगर मान लो-ऐ पति, फायदा रहैगा जी आपको,<br>\n    मै जाण गई तुम हो गऐ खुशी, हारी का डंका बजण मै ।।3।।<br><br>\n\n    मानसिंह अपने गुरू की, कर सेवा लख्मीचन्द तूं,<br>\n    जै मै अपने आप को धिक्कार दूं, तै माता की दुधी लजण मै ।।4।।<br><br>"
      },
      {
        "id": 27,
        "name": "27-आदर करकै पास बिठाले....",
        "story": "<b> वार्ता:- दमयन्ती बार-बार जूआ बंद करने को कहती है, परन्तु राजा नल राणी की एक नही सुनते। राणी क्या कहती है।</b><br><br>\n    आदर करकै पास बिठाले, सब पुरबासी आगे,<br>\n    भोजन तक की सोधी कोन्या, ऐसे खेलण लागे ।। टेक ।।<br><br>\n\n    पति बिन किस तैं करूं जिकर मै, ऐसा चढ़ग्या सांस शिखर मैं,<br>\n    जिसनै काल सुणी थी वैं तेरे फिकर मै, सारे रात्यूं जागे ।।1।।<br><br>\n\n    ऐसे जमे जूऐ के रण पै, सजन तेरी प्रीति घणी थी जिनपै,<br>\n    उन पुरूषां के मन पै, साजन फिरै संकल्प भागे ।।2।।<br><br>\n\n    आकै सब पुरबासी टेरे, सजन तेरे मित्र यार-घनेरे,<br>\n    इन्द्रसैन इन्द्रावती तेरे, आज रोकै टूकड़ा खागे ।।3।।<br><br>\n\n    लख्मीचन्द कहै बूरे-भले गऐ, काल के चक्कर बीच दले गए,<br>\n    बिन बोले वे न्यूंऐ चले गऐ, तेरे जूऐ की कीर्ति गागे ।।4।।<br><br>"
      },
      {
        "id": 28,
        "name": "28- धन हारण की सुण कै....",
        "story": "<b>  वार्ता:- जब दमयन्ती की बात राजा नल  नही सुनते तो राणी बांदी से क्या कहती है।</b><br><br>\n    धन हारण की सुणकै, जी जा लिया सौ-सौ कोस,<br>\n    पुष्कर कै चसै घी के दीपक, नहीं पती नै होश ।। टेक ।।<br><br>\n\n    साजन आंख तलक ना खोलता, फ़िक्र न्यूं मेरा जिगर छोलता,<br>\n    मेरे संग भी नही बोलता, मनै लिया कालजा मोश ।।1।।<br><br>\n\n    आप उन्मत बण जाण बैठया, छोडके कुटम्ब की काण बैठया,<br>\n    मेरे पति के मन पै आण बैठया, धन हारण का रोष ।।2।।<br><br>\n\n    के जाणै यो राज भी जितज्या सारा, मनै पिया की शरण में करणा गुजारा,<br>\n    पति लगै मनै ज्यान तै प्यारा, दियो मनै सन्तोष ।।3।।<br><br>\n\n    लख्मीचन्द मत काम करो छल का, होणी करै माजणा हलकां,<br>\n    किसे देव की माया  महात्मा नल का, नही रती भर दोष ।।4।।<br><br>"
      },
      {
        "id": 29,
        "name": "29- चले बाहण और भाई दोनूं साथ....",
        "story": "<b> वार्ता:- राजा नल जुआ हारने पर दमयन्ती को अपने माता-पिता के पास भेजना चाहते हैं। दमयन्ती के इन्कार करने पर राजा नल कहने लगे कि तुम नही जाना चाहती तो इन बच्चों को जरूर भेज दो। हमारे साथ रहना इनके बस की बात नही है। अब दोनो बच्चे इन्द्रसैन और इन्द्रवती जब अपने मामा नाना के घर जाते है तो क्या कहते है ।</b><br><br>\n\n    चले बाहण और भाई दोनूं साथ, सम्भलकै मां तावली मिलिऐ ।। टेक ।।<br><br>\n\n    तेरे बिन कूण मन की टोहवणियां सै, उमर म्हारी खा-पीकै सोवणियां सै,<br>\n    जुआ खोवणियां सै जात, सम्भल कै मां तावली मिलिऐ ।।1।।<br><br>\n\n    हम थारी इज्जत शिखर करैगे, और किसे तै ना जिक्र करैंगे,<br>\n    हम फ़िक्र करैगे दिन रात, सम्भल कै मां तावली मिलिऐ ।।2।।<br><br>\n\n    हम तेरे दोनों बालक बच्चे, म्हारे वचन तूं मानले सच्चे,<br>\n    तेरे कचिया केले के-से पात, सम्भल कै मां तावली मिलिऐ ।।3।।<br><br>\n\n    लख्मीचन्द धर्म ना छोडै, नाता कदे अलग ना तोड़ै,<br>\n    हम जोड़ै दोनों हाथ, सम्भल कै मां तावली मिलिऐ ।।4।।<br><br>"
      },
      {
        "id": 30,
        "name": "30-सुण इन्द्रसैन बेटा मेरे .....",
        "story": "<b>वार्ता:- अब दोनो बच्चे अपने मामा-नाना के घर जाने के लिऐ तैयार हो जाते है और इन्दसैन की मां दमयंती क्या कहती है।</b><br><br>\n    सुण इन्द्रसैन बेटा मेरे, राजा जुआरी हो गया ।। टेक ।।<br><br>\n\n    जा बेटा ननशाल म्य, मामा अपणै तै कह दिये,<br>\n    अश्वमेघ यज्ञ करने वाला, आज खिलारी हो गया ।।1।।<br><br>\n\n    दो फर्ज तुम्हारे रहे बेटा, हमारे शीश पै,<br>\n    कदे गोदी ले मुख चुमती, आज बिन महतारी हो गया ।।2।।<br><br>\n\n    पुष्कर हमारा क्या करै जै, तेरा पिता राज तै नाटज्या,<br>\n    आज शेरां के मुख मोड़कर, गिदड़ शिकारी हो गया ।।3।।<br><br>\n\n    लख्मीचन्द कहै सारथी, रथ नै हांकदे,<br>\n    इतना मुख से कहकर फिर, आंखों से नीर जारी हो गया ।।4।।<br><br>"
      },
      {
        "id": 31,
        "name": "31- हिया पाट कै आवण लाग्या....",
        "story": " <b> वार्ता:- अब राजा पुष्कर की बात सुनकर अपने वस्त्र उतारकर वन की तैयारी करता और दमयन्ती भी उनके साथ ही तैयार हो लेती है और क्या कहती है।</b><br><br>\n    हिया पाटकै आवण लाग्या, नाड़ तले नै गो-ली,<br>\n    पुष्कर की बातां नै सुणकै, राणी भी ना बोली ।। टेक ।।<br><br>\n\n    राजपाट और फौज रिसाले, माल खजाने सारे,<br>\n    सब कुछ जीत लिया पुष्कर नै, नल जूऐ मै हारे,<br>\n    ताज और कुण्डल मोहनमाला, सब आभूषण तारे,<br>\n    दुखी मन-मन मै ना बोले, नल गैरत के मारे,<br>\n    मनै पहलम भेज दई पीहर मै, दो मूरत अनमोली ।।1।।<br><br>\n\n    कई-कई कलशे भरे रहैं थे, गर्म-सर्द पाणी के,<br>\n    सौ-सौ दासी सिंगार करैं थी, दमयन्ती राणी के,<br>\n    आज छाती कै मै सैल गडे, पुष्कर की बाणी के,<br>\n    एक साड़ी मैं गात लहको लिया, वक्त सधे हाणी के,<br>\n    सब कुछ तजकै एक वस्त्र मै, साबत श्यान लहकोली ।।2।।<br><br>\n\n    समझ गई किसे देव की माया, मेरे पति का खोट नही सै,<br>\n    जब भाई तैं भाई बैर करै तै, कोय बड़-छोट नही सै,<br>\n    इसतै बत्ती सिर पै धरण नै, पाप की पोट नही सै,<br>\n    पतिभरता नै पति तै बढकै, और कोऐ ओट नही सै,<br>\n    पतिभरता का धर्म समझकै, पति की गेल्या होली ।।3।।<br><br>\n\n    बचनां कै मै बन्धी हसंणी, खड़ी हंस कै धोरै,<br>\n    गोरे मुख पै आंसू पड़ती, जरदी चित नै चोरै,<br>\n    राजा तै कंगाल बणादे, राखदे कालर कोरै,<br>\n    कहै लख्मीचन्द नल दमयन्ती, खड़े गाम के गोरै,<br>\n    पति की सेवा करण लागगी, जब सारी प्रजा सो-ली ।।4।।<br><br>"
      },
      {
        "id": 32,
        "name": "32- भुखे मरत्यां नै हो लिये....",
        "story": "<b> वार्ता:- अब दोनो शहर से बाहर निकल जाते है और शहर के गोरै भूखै प्यासे खड़े-खड़े तीन दिन बीत जाते है, तो क्या होता है।</b><br><br>\n\n    भुखे मरत्यां नै हो लिये दिन तीन, फेर उठ चले थे बणोबास मैं ।। टेक ।।<br><br>\n\n    तीन दिन रहे शहर कै गोरै, तृष्णा पापण चित नै चोरै,<br>\n    धोरै बैठणियां माणस कोये, करता नही यकीन,<br>\n    न्यूं फर्क पड़या था, विश्वास मै ।।1।।<br><br>\n\n    नल जंगल मै जाण लागे, ह्रदय पै विपदा के बाण लागे,<br>\n    भूखे मरते खाण लागे, फल पात्यां नै बीन,<br>\n    क्यू के टूकड़ा पाणी तै, नहीं था पास मै ।।2।।<br><br>\n\n    राजा नल चल बणखण्ड में आगे, ऊड़ै दो पक्षी फिरते पागे,<br>\n    पक्षी उस वस्त्र नै ले भागे, राजा नल हो गऐ बलहीन,<br>\n    प्राण दुखी हुये ल्हाश मै ।।3।।<br><br>\n\n    लख्मीचन्द बात कहै न्याय की, जणै कद मिलैगी दवाई घा की,<br>\n    इब तै प्राण रहे सै बाकी, बिल्कुल हो लिए बेदीन,<br>\n    फेर कलयुग बोल्या था आकाश मै ।।4।।<br><br>"
      },
      {
        "id": 33,
        "name": "33-कदे प्रजा झुकै थी मैरे....",
        "story": "<b> वार्ता:- राजा नल पिछली बात याद करके क्या कहता है।</b><br><br>\n    कदे प्रजा झुकै थी मैरे सामनै, आज दुख की सुणणियां कोऐ नही ।। टेक ।।<br><br>\n\n    लाखों स्त्री आण कर करती, वो मुझसे प्यार थी,<br>\n    आज मुझ जैसे कंगाल को, जननी जणणियां कोऐ नही ।।1।।<br><br>\n\n    एक तो थी वो समय, वरदान दें थे देवता,<br>\n    पर आज मेरे इस दुख दर्द मै, सिर तक धुणणियां कोऐ नही ।।2।।<br><br>\n\n    तिलभर भी घटती नही, जो विघना नै लिख दई कलम से,<br>\n    चाहे बांच भी ले तकदीर को, पर पढकै गुणणियां कोऐ नही ।।3।।<br><br>\n\n    मानसिहं अपने गुरू की, लख्मीचन्द लेले शरण,<br>\n    जो बिगड़गी प्रारब्ध से, उधड़ी बुणणियां कोऐ नही ।।4।।<br><br>"
      },
      {
        "id": 34,
        "name": "34-गगन मै चढकै कलयुग....",
        "story": "<b>वार्ता:- अब कलयुग ने आकाश में चढकर आवाज दी और कहां यह सब कुछ मेरा किया हुआ है। अब और भी कुछ करूगां और क्या कहता है।</b><br><br>\n    गगन मै चढकै कलयुग बोल्या, एक वचन सुण मेरा,<br>\n    पाशे बणकै राज जिता दिया, नल जूऐ मै तेरा ।। टेक ।।<br><br>\n\n    देवताओं तै भी आगै बढग्या, दमयन्ती नै बरकै,<br>\n    मेरी सलाह थी नाश करण की, तेरा गुस्से मै भरकै,<br>\n    धन माया सब जिता दई, जुऐ के दा पै धरकै,<br>\n    मेरी सलाह थी काढण की, तनै नग्न उघाड़ा करकै,<br>\n    इब नही हटूं किसे तैं डरकै, न्यूं कलू गगन मै टेरा ।।1।।<br><br>\n\n    रूई केसे पहल मिलै ना, जंगल मै लेटण नै,<br>\n    एक वस्त्र भी ना छोडया, तेरे तन मै लपेटण नै,<br>\n    जो लिख दिया मनै कलम तै, कौण त्यार मेटण नै,<br>\n    इतना दुख दे दूंगा, आगै तरसोगे फेटण नै,<br>\n    इब तै आगै दीखै तुमनै, दिन मै घोर अन्धेरा ।।2।।<br><br>\n\n    बिना देवत्यां दमयन्ती नै, कौण था ब्याहवण आळा,<br>\n    तू जोड़ी का वर भी ना था, तेरे घाल दई फूल माळा,<br>\n    छोटे-बड़े का ख्याल करया ना, कर दिया मोटा चाळा,<br>\n    तेरी गैल में बुरा करूगां, इब मूल करूं ना टाळा,<br>\n    तनै लुह्क्मा ब्याह करवा लिया, मनै पाटया कोन्या बेरा ।।3।।<br><br>\n\n    कौण शख्स कर सकै गुजारा, जो कलू तै अड़ण की ठाणै,<br>\n    साधू-सन्त बिन इस दुनियां मै, मेरी गति नै कौण पिछाणै,<br>\n    मनै पक्षी बणकै वस्त्र हड़ लिया, न्युं भी मतन्या जाणैं,<br>\n    कहैं लख्मीचन्द बुरा करकै, मत धरिये दोष बिराणैं,<br>\n    तेरे पड़ण की खातिर, खोदया मनै आप तै झेरा ।।4।।<br><br>"
      },
      {
        "id": 35,
        "name": "35-भूख प्यास नै चौगरदे तैं....",
        "story": "<b> वार्ता:- अब राजा नल बिल्कुल नंगा रह गया और उसने राणी से क्या कहां।</b><br><br>\n\n    भूख प्यास नै चौगरदे तैं, करया घेर कै तंग मै,<br>\n    तूं सब जाणै सै जो कुछ बीती, तेरे पति के संग मै ।। टेक ।।<br><br>\n\n    अपणे तन का तारकै वस्त्र, न्यूं घाली थी घेरी,<br>\n    ओढण के वस्त्र नै लेगे, करगे हेरा-फेरी,<br>\n    पक्षी तीतर चढ़े गगन म्य, अक्ल मारगे मेरी,<br>\n    इसा जुल्म मनै कदे ना देख्या, जिसी आज हूई डूबा ढेरी,<br>\n    पेट भरण नै पकडूं था पक्षी, पड़ग्या विघ्ऩ उमंग मै ।।1।।<br><br>\n\n    गगन मैं चढकै कलयुग बोला, के विश्वास करया सै,<br>\n    तेरे राजपाठ और धन माया का, सब कलू नै नाश करया सै,<br>\n    इसमैं तेरा दोष नही, मनै करया जो खास करया सै,<br>\n    तेरे केसां नै दण्ड देण नै, मनै पुष्कर पास करया सै,<br>\n    पाशे बणकै राज जिता दिया, तेरा जूऐ आले जंग मै ।।2।।<br><br>\n\n    राजपाट के नाश करण की, क्युकर के ठहरी सै,<br>\n    जाण नही थी कलयुग मेरा, कद का के बेरी सै,<br>\n    सोच-फ़िक्र टोटे में काया, चन्दा सी गहरी सै,<br>\n    बस प्राण सैं बाकी मेरे मरण मै, कसर नही रहरी सै,<br>\n    तूं खड़ी जड़ मै भरे जंगल मै, रहया उघाड़ा नंग मै ।।3।।<br><br>\n\n    लख्मीचन्द कहै सुणिये राणी, कित के तेरी निगाह सै,<br>\n    यो विन्धयाचल पर्वत नदी पोषणी, सारी दुनियां न्हा सै,<br>\n    आडे तै थोड़ी सी दूर चालकै, कौसल देश का राह सै,<br>\n    राणी एक रास्ता चन्देरी नै, एक कुन्दनपुर नै जा सै,<br>\n    इतनी कहकै पसर गया नल, मुर्दयां आले ढंग मैं ।।4।।<br><br>"
      },
      {
        "id": 36,
        "name": "36-सोच लई के पिया जी....",
        "story": "<b> वार्ता:- दमयन्ती ने आधी साड़ी खोलकर राजा की तरफ कर दी। अब एक साड़ी से दोनों ने अपना बदन ढक लिया। जब दोनों लेट जाते है तब राजा नल कहने लगा कि दमयन्ती तू भी क्यों मेरे साथ दुख पा रही है! अब भी अपने पिता के घर चली जा। तब दमयन्ती ने क्या कहां?</b><br><br>\n\n    सोच लई के पिया जी, मेरे त्यागणे की मन मै,<br>\n    मत घबराओ पिया, कंगले पण मै ।। टेक ।।<br><br>\n\n <b>राणी :-<br></b>\n    एक तो भूख प्यास मैं थकया और हारया, बता मैं तनै क्युकर छोडू़ं न्यारा,<br>\n    मनै ज्यान तै भी प्यारा, तनै कड़ै छोडूं बन मैं ।।1।।<br><br>\n\n  <b>राजा:-<br></b>\n    राणी मैं किस्मत का माड़ा सूं, लेरया देश लिकाड़ा सू,<br>\n    करूं के उघाड़ा सूं , कंगाल निर्धन मै ।।2।।<br><br>\n\n <b>राणी :-<br></b>\n    भले के करैं भलाई हो सै, बुरे के करैं बुराई हो सै,<br>\n    स्त्री दवाई हो सै, मर्द की बेदन मै ।।3।।<br><br>\n\n   <b>राजा:-<br></b>\n    राजा नल दुख दर्दां नै खेगे, करूं के दो पक्षी धोखा देगे,<br>\n    ओढण के वस्त्र नै भी लेगे, और चढगे गगन मै ।।4।।<br><br>\n\n    <b>राणी :-<br></b>\n    लेगे तै आधा वस्त्र बांटकै ओढूं, मै तेरी ज्यान तलै तन पौढूं,<br>\n    तनै एकले नै क्युकर छोडूं , बियाबान निर्जन मै ।।5।।<br><br>\n\n     <b>राजा:-<br></b>\n    राणी मनै तेरे तैं आवैं भतेरी लाज, करूं के होणा था जो हो लिया आज,<br>\n    मै तनै त्यागूं ना हरगज, इतनै प्राण मेरे तन मै ।।6।।<br><br>\n\n     <b> राणी :-<br></b>\n    इतना मत दुखड़ा पावो, सजन इस कारण मत घबराओ,<br>\n    कई-कई रस्ते बताओ, पिया एक-एक छन मै ।।7।।<br><br>\n\n       <b>राजा:-<br></b>\n    राणी तूं मेरी भतेरी मेर करै, करूं के कलू अन्धेर करै,<br>\n    लख्मीचन्द मत देर करै, हरि के भजन मै ।।8।।<br><br>\n\n        <b>राणी:-<br></b>\n    बात नै जाणो सो पिया आप, लख्मीचन्द सोचलो चुप चाप,<br>\n    कदे रहैं थे गरगाप, राज पाट धन मै ।।9।।<br><br>"
      },
      {
        "id": 37,
        "name": "37-एकले नै क्यूरकर छोडूं....",
        "story": "एकले नै क्यूकर छोडूं, ज्यान तै भी प्यारे नै,<br>\n    याहे मनसा थारी सै तै, पिया चलो घर म्हारे नै ।। टेक ।।<br><br>\n\n    तू म्हारे घर जाणा ना चाहता, तेरा उड़ै सास-जमाई का नाता,<br>\n    आनन्द रहैगी मेरी माता, रूप देख थ्हारे नै ।।1।।<br><br>\n\n    मै तेरी सच्ची नार सती, तेरी सेवा बिन मेरी बुरी हो गति,<br>\n    वे डूबैंगी जो त्यागैगी पति, भुखे-थके हारे नै ।।2।।<br><br>\n\n    तेरी वैं पल-पल देखै बाट, म्हारे घर नै चल पिया दिल नै डाट,<br>\n    घर-धन राजपाट, सौंप देंगे सारे नै ।।3।।<br><br>\n\n    अस्नाई बिना के सरया करै सै, ख्याल पिता बच्चों का करया करै सै,<br>\n    जैसी टोहती फिरया करै सै, गऊ भूल लवारे नै ।।4।।<br>\n    <b>(लवारे : बछड़ा)<br><br></b>\n\n    लख्मीचन्द कलू कहर सा तोलै, सजन क्यों मन्दा-मन्दा बोलै,<br>\n    म्हारी मजधार कै म्हा नाव डोलै, कद पकड़ैगी किनारे नै ।।5।।<br><br>"
      },
      {
        "id": 38,
        "name": "38- शर्म आवैगी घणी कैसे चलूं....",
        "story": "<b> वार्ता:- अब राजा नल राणी को क्या कहता।</b><br><br><br>\n    शर्म आवैगी घणी, कैसे चलूं सुसराड़ मै ।। टेक ।।<br><br>\n\n    कदे देवताओं के सामने पूजा, करी थी तेरे बाप नै,<br>\n    बड़े प्रेम से शादी हूई, बल नही पड़ै था मेरी नाड़ मै ।।1।।<br><br>\n\n    औरत कहैगीं थारै नगर की, यू निर्भाग जूऐबाज सै,<br>\n    म्हारै राम करकै जाईयो, इसी असनाई भाड़ मै ।।2।।<br><br>\n\n    जो हुक्म तेरे बाप का, वो मेरा ही तो राज है,<br>\n    मनै जै देखलें इस भेष म्य तै, जलकै मरैं बोदी बाड़ मै ।।3।।<br><br>\n\n    मानसिंह अपने गुरू की, लख्मीचन्द लेले शरण,<br>\n    फिर शिवजी सहाई आ करै, इस बियाबान उजाड़ मै ।।4।।<br><br>"
      },
      {
        "id": 39,
        "name": "39-राजा राणी करते जाते दर्द....",
        "story": "<b>वार्ता:- राजा राणी बियाबान के रस्ते मे क्या बात करते है।</b><br><br>\n    राजा-राणी करते जाते, दर्द भरी बात,<br>\n    एक साड़ी में ढक लिया, दोनूवां नै गात ।। टेक ।।<br><br>\n\n    इब तै मालिक देगा तै पहरैंगें, ना तै न्यूऐ दुख-सुख नै सहरैगें,<br>\n    राणी चाल कितै ठहरेंगे, इबतै होती आवै रात ।।1।।<br><br>\n\n    राणी तू मनै अपणे जी तैं भी प्यारी, करूं के माया लुटगी सारी,<br>\n    मै जाणू सूं जिसनै मारी, मेरी थाली कै म्य लात ।।2।।<br><br>\n\n    तेरे पै भी झाल गई ना डाटी, मै तनै जाण तक भी नाटी,<br>\n    तनै पाछै मालूम पाटी, जुवा खौवणिया सै जात ।।3।।<br><br>\n\n    लख्मीचन्द छन्द नै गाकै, राणी न्यूं बोली समझाकै,<br>\n    चाल कितै करेंगे गुजारा खाकै, फल और पात ।।4।।<br><br>"
      },
      {
        "id": 40,
        "name": "40-राजा नल की ऐश अमीरी लूटी....",
        "story": "<b> वार्ता:- अब राजा क्या कहता है।</b><br><br>\n    राजा नल की, ऐश-अमीरी लूटी दिखाई दे,<br>\n    चाल उड़ै ठहरैंगे राणी, कुटी दिखाई दे ।। टेक ।।<br><br>\n\n    सिर पै कलयुग चढग्या घनघोर, दिखैं दसूं दिशा कठोर,<br>\n    वा एैश-आन्नद की डोर, हाथ तै छूटी दिखाई दे ।।1।।<br><br>\n\n    बिस्तर तजकै रूई के-सा पहल, संग मै करण पति की टहल,<br>\n    वचना मै बन्धकै गैल, हंसणी सी जुटी दिखाई दे ।।2।।<br><br>\n\n    कित फंसगे कर्म गन्दे मै, लागगी आग भले धन्धे मै,<br>\n    इस कलयुग आळे फन्दे मै, घिट्टी घुटी दिखाई दे ।।3।।<br><br>\n\n    लख्मीचन्द रट दीनानाथ, गुरू की लिख धरी ह्रदय बात,<br>\n    वा भृगु आळी लात, गात मै उटी दिखाई दे ।।4।।<br><br>"
      },
      {
        "id": 41,
        "name": "41-बुद्धि मै अन्धेर पड़ा था....",
        "story": "<b>वार्ता:- बात करते-करते थकी मान्दी होने से राणी सो गयी और राजा जागता रहा। कलयुग के प्रकोप से राजा नल ने आखरी फैंसला यही किया कि दमयन्ती को यहीं पर छोड दिया जाए। अब कवि क्या कल्पना करता है।</b><br><br>\n    बुद्धि मै अन्धेर पड़या था, नल सोवै जाणूं शेर पड़या था<br>\n    फूलां कैसा ढेर पड़या था, या दमयन्ती राणी ।। टेक ।।<br><br>\n\n    सोचकै पति परमेश्वर धणी, सेवा मै दास पति की बणी,<br>\n    कुछ राजा तै राणी घणी जागगी, दिल की चिंता दूर भागगी,<br>\n    फेर राणी की आंख लागगी, हुई कर्मा की हांणी ।।1।।<br><br>\n\n    कलू चाहवै था पाड़ना, फेर बुद्धि नै दई ताड़ना,<br>\n    कलू बिगाड़ना चाहवै जिसनै, फेर जीवण की आश किसनै,<br>\n    सोचण लाग्या छोड़दूं इसनै, न्यूं मन मै ठाणी ।।2।।<br><br>\n\n    ठीक ना संग औरत की जात, उठकै चाली जागी प्रभात,<br>\n    कलू नै की बात मग्ज मै भरदी, राणी नींद मै गाफिल करदी,<br>\n    इसी करदी जाणूं मारकै धरदी, कती बन्ध थी बाणी ।।3।।<br><br>\n\n    लख्मीचन्द राणी गरीब गऊ, फिकर मै जलै मेरा लहूं,<br>\n    पतिभरता बहू और बेटी धी नै, जो परमेश्वर समझती पी नै,<br>\n    खटका नही फेर इसी के जी नै, ना हो कोडी-काणी ।।4।।<br><br>"
      },
      {
        "id": 42,
        "name": "42- छोड चलो हर भली करैंगे ....",
        "story": "<b> वार्ता:- अब राजा नल क्या कहता है।</b><br><br>\n\n    छोड चलो हर भली करैंगे, कती ना डरणा चाहिऐ,<br>\n    एक साड़ी मै गात उघाड़ा, इब के करणा चाहिए ।। टेक ।।<br><br>\n\n    गात उघाड़ा कंगलेपण मै, न्यूं कित जाया जागा,<br>\n    नग्न शरीर मनुष्य की स्याहमी, नही लखाया जागा,<br>\n    या रंग महलां के रहणे आळी, ना दुख ठाया जागा,<br>\n    इसके रहते मेरे तै ना, यो खाया-कमाया जागा,<br>\n    किसे नै आच्छी भुंडी तकदी तै, जी तै भी मरणा चाहिए ।।1।।<br><br>\n\n    फूक दई कलयुग नै बुद्धि, न्यूं आत्मा काली होगी,<br>\n    कदे राज करूं था आज, पुष्कर के हाथा ताली होगी,<br>\n    सोलह वर्ष तक मां बापां नै, या आप सम्भाली होगी,<br>\n    इब तै पतिभर्ता आपणे धर्म की, आप रूखाली होगी,<br>\n    खता मेरी पर राणी नै भी, क्यों दुख भरणा चाहिए ।।2।।<br><br>\n\n    एक मन तै कहै छोड़ बहू नै, एक था नाटण खातर,<br>\n    कलयुग जोर जमावै भूप पै, न्यू न्यारे पाटण खातर,<br>\n    बुद्धि भ्रष्ट करी राजा नल की, न्यूं दिल डांटण खातर,<br>\n    एक तेगा भी धरणा चाहिए, या साड़ी भी काटण खातर,<br>\n    फेर न्यूं सोची थी कलयुग नै, एक तेगा धरणा चाहिए ।।3।।<br><br>\n\n    राणी साझैं पड़कै सोगी, राजा रात्यूं जाग्या,<br>\n    उसी कुटी मै इधर-उधर, टहलकै देखण लाग्या,<br>\n    राजा नल नै खबर पटी ना, भूल मै धौखा खाग्या,<br>\n    फिर कलयुग तेगा बणकै भूप नै, धरा कूण मै पाग्या,<br>\n    लख्मीचन्द दिल डाटण खातिर, सतगुरू का शरणा चाहिए ।।4।।<br><br>"
      },
      {
        "id": 43,
        "name": "43-तेरा बिछड़ चला भरतार....",
        "story": "<b>वार्ता:- अब राजा नल सोच रहा था कि साड़ी को काटकर चलते समय राजा नल क्या सोच रहे है।</b><br><br>\n    तेरा बिछड़ चल्या भरतार, ऊठ बैठी होले रै, मन की प्यारी ।। टेक ।।<br><br>\n\n    कदै तै देवताओं नै वर दिऐ, फूंक जूऐ में धन-जर दिये,<br>\n    कलू नै कर दिये घर तै बहार, निमत के झोले रै, बण की त्यारी ।।1।।<br><br>\n\n    दुख-विपता के धूम्मे घुटगे, आज म्हारे सारे आन्नद लुटगे,<br>\n    तेरे छूटगे हार-सिंगार, बैछ के रोले रै, धन की मारी ।।2।।<br><br>\n\n    मेरे तैं काम हूआ सै गन्दा, गेर दिया कलू बैरी नै फन्दा,<br>\n    सूरत चन्दा की उणिहार, फूंक करे कोले रै, तन की हारी ।।3।।<br><br>\n\n    म्हारे सब छूटगे ऐश-आन्नद, गले मै घल्या विपत का फन्द,<br>\n    लख्मीचन्द कली धरै चार, छांटकै टोहले रै, सन की न्यारी ।।4।।<br><br>"
      },
      {
        "id": 44,
        "name": "44- न्यारे-२ पाट चले हम आए....",
        "story": "<b> वार्ता:- अब राजा नल साड़ी काटने के बाद, अपने मन-मन में क्या विचार करता है।</b><br><br>\n\n    न्यारे-न्यारे पाट चले, हम आऐ थे मिल करकै,<br>\n    डूब गया मनै साड़ी काटी, पत्थर का दिल करकै ।। टेक ।।<br><br>\n\n    सौ-सौ दासी तेरे नाम की, जिनकै बीच न्हाई थी,<br>\n    इसे दुखां की ठोकर के तनै, आज तलक खाई थी,<br>\n    रंग महलां के रहणे आळी, ना इतना दुख पाई थी,<br>\n    भूखी-प्यासी मरती-पड़ती, बणखण्ड म्य आई थी,<br>\n    छाले पड़-पड़ पैर फूट गऐ, कई दाग हुऐ छिल करकै ।।1।।<br><br>\n\n    इन बातां का यो भेद के, गैर तैं खोल्या जागा,<br>\n    रात की बांता का सारा माजरा, नजरां तैं तोल्या जागा,<br>\n    उक-चुक कहै दई तै किसे नै, मेरा ह्रदय छोल्या जागा,<br>\n    जै उठकै बूझण लाग गई तै, झूठ ना बोल्या जागा,<br>\n    तोरी केसी कली किसी, मुरझागी खिल करकै ।।2।।<br><br>\n\n    सोला बर्ष तक मात-पिता नै, या हांथा पै डाटी थी,<br>\n    इसे दुखां की मालूम ना तनै, आज तलक पाटी थी,<br>\n    देवताओं के रहते वर लिया, न्यूं लाखां मै छांटी थी,<br>\n    जाग गई तै बूझैगी पिया, तनै क्यूं साड़ी काटी थी,<br>\n    हाय राम इब कित बड़ज्यां, इस धरती मै बिल करकै ।।3।।<br><br>\n\n    जल-अग्नि पृथ्वी-आकाश, वायु-सूर्य सहायक सारे,<br>\n    अष्ट वसु और ग्यारा रूद्र, रक्षक चान्द और तारे,<br>\n    लख्मीचन्द गुरू का शरणां, रटया करो शिव प्यारे,<br>\n    एक बर भी ना बोली राणी, जिब सौ-सौ रूके मारे,<br>\n    कलू नै नींद में गाफिल करदी, गेर दई सिल करकै ।।4।।<br><br>"
      },
      {
        "id": 45,
        "name": "45- सूती उठकै देखण लागी....",
        "story": "<b>वार्ता:- राणी सूती उठकै क्या देखती है।</b><br><br>\n    सूती उठकै देखण लागी, हूर भीम की जाई,<br>\n    कटी साड़ी देखी तो, पैड़ पति की पाई ।। टेक ।।<br><br>\n\n    हार-नीर कै आंख फूटगी, या जाण नही पाटी,<br>\n    हाथ जोड़कै न्यूं बूझूं पिया, कद-सी कहे नै नाटी,<br>\n    किसी नाप-तोलकै साड़ी काटी, इसी चींज कड़े तै आई ।।1।।<br><br>\n\n    मनै भी दे दिये खाण नै, जै डाहला मेवा का झुकरया हो तै,<br>\n    भाइयां की सूं तेरी गैल मरूंगी, जै किते संकट मै रूकरया हो तै,<br>\n    कितै पातां कै म्ह लुहकरया हो तै, किसे ओडे तैं देज्या नै दिखाई ।।2।।<br>\n    <br>\n    फिर चली उठकै वैं पैड़ भी रलगी, भेद कड़े तै पाज्या,<br>\n    इस भरे जंगल मै डर लागै, कदे शेर-भगेरा खाज्या,<br>\n    हो मैं कहूं मेरे धोरै आज्या, मेरी नणंद के भाई ।।3।।<br><br>\n\n    लख्मीचन्द सुण लेगा तै, एक बात कहूंगी पिया,<br>\n    इस भरे जंगल म्य दुख नंगे गात, किस ढाल सहूंगी पिया,<br>\n    तेरे जिन्दगी भर तक साथ रहूंगी पिया, क्यों अधम मै करो सो हंघाई ।।4।।<br><br>"
      },
      {
        "id": 46,
        "name": "46- बहुत देर का अरसा होग्या....",
        "story": "<b> वार्ता:- राणी क्या कहती है।</b><br><br>\n    सहज म्य खुड़का सुण लूंगी, मै प्रीतम की खांसी का,<br>\n    मेरी एकली की ज्यान लिकड़ज्या, काम नही हांसी का ।। टेक ।।<br><br>\n\n    तू भी मेरे बिन एक जणा सै, मेरा तेरे म्य प्रेम घणां सै,<br>\n    साच बता-के खोट बणा सै, मुझ चरणन की दासी का ।।1।।<br><br>\n\n    तेरे बिन लागै मेरा जिया ना, ना रोटी खाई  पाणी पिया ना,<br>\n    जंगल कै मै तरस लिया ना, मुझ भूखी और प्यासी का ।।2।।<br><br>\n\n    साड़ी काटकै लिकड़ण नै पां होग्या, तेरा तै सहज जाण नै राह होग्या,<br>\n    पिया मेरी छाती के म्हा घा होग्या, विघन सख्त ग्यासी का ।।3।।<br><br>\n\n    कदे घाटा ना था धन-जर का, तूं दूखड़ा देग्या जिन्दगी भर का,<br>\n    लख्मीचन्द भजन कर हर का, इस भोले अविनाशी का ।।4।।<br><br>"
      },
      {
        "id": 47,
        "name": "47- सहज में खुड़का सुन लूंगी....",
        "story": "<b>वार्ता:- अब दमयन्ती अपने पति को ढूंढती-2 क्या कहती है।</b><br><br>\n\n    इस बणखण्ड मैं दीखै सै मनै, दिन मै घोर अन्धेरा,<br>\n    सारदूल जंगल के राजा, कितै पति मिल्या हो मेरा ।। टेक ।।<br><br>\n\n    तेरे बिना ना मेरी दहशत भागै, पिया मेरे इस मौकै मत त्यागै,<br>\n    मनै पिता के घर पै देवत्या आगै, पल्ला पकड़या तेरा,<br>\n    जीवतै जी क्यूकर भूलूं, जब उनकै आगै टेरा ।।1।।<br><br>\n\n    अपने मन मै तै मरकै चाली, ध्यान दरखतों पै धरकै चाली,<br>\n    उपर नै मुहं करकै चाली, कुआ मिलो चाहे झेरा,<br>\n    फिर हाथ जोड़ दरखतों से बोली, जै नल का हो कुछ बेरा ।।2।।<br><br>\n\n    भूलकै दुनियां की गुरबत, पीगी विपत रूप का शरबत,<br>\n    उंची चोटी आळे पर्वत, तेरा लम्बा चौड़ा घेरा,<br>\n    तेरी धजा शिखर मै जड़ चोवे म्य, ऊंचा बहुत घनेरा ।।3।।<br><br>\n\n    ईश्वर तेरी माया इसे रंग की, थारी रचना सै इसे ढंग की,<br>\n    लख्मीचन्द गुरू मानसिंह की, शरण समझ कै लेरा,<br>\n    थारी मेहर फिरी आज कौशिक वंश का, फेर उजलैगा डेरा ।।4।।<br><br>"
      },
      {
        "id": 48,
        "name": "48-इस बणखण्ड मैं दीखै सै मनै....",
        "story": "बहुत देर का अरसा होग्या, फेर सोधी सी आगी,<br>\nपैडां-पैड़ां चाल पति नै, बण म्य टोहवण लागी ।। टेक।।<br><br>\n\nजै दर्द चोट का ना दूखै तै, दर्दपणां के हो सै,<br>\nकर्द काट कै ना गेरै तै, कर्दपणा के हो सै,<br>\nसर्दी मैं ना सर्दी लागै, तो सर्दपणा के हो सै,<br>\nजै सती बीर नै छोड़ भागज्या, तै मर्दपणा के हो सै,<br>\nजति-पति नै पतिव्रता क्यूं, अपणे दिल से त्यागी ।।1।।<br><br>\n\nजिन पैड़ा तू चाल्या सै, मैं उन पैड़ा होल्यूंगी,<br>\nनही मिल्या जै बिछड़न आलां मैं अपने दम नै खोलूंगी<br>\nराजा नल कदे मिले दोबारा तो सब दुख नै रोलूंगी<br>\nचाहे जडै लुहक लिए, जाकै तनै आप्पै टोहल्यूंगी,<br>\nनहीं मिल्या ते कितै सुण लिए, मैं जिन्दगी नै खोल्यूंगी,<br>\nमैं तनै ढूंढ़ कै छोडूंगी, जै मेरी पार बसागी ।।2।।<br><br>\n\nगुजर गया दिन चलते-चलते, बहुत दूर तक आई,<br>\nजब तक दीखी पैड पति की, बिल्कुल ना घबराई,<br>\nदिन छिपग्या फेर हुआ अन्धेरा, छूट गई वा राही,<br>\nपैड भी रलगी रात भी ढलगी, कुछ ना दिया दिखाई,<br>\nहाय पति जी हाय पति जी करती भागी भागी।।3।।<br><br>\n\nजब दिन लिकड्या पीली पाटी, ज्यान मोसणी दीखै,<br>\nपति के नां की सती बीर कै, लगी खोसणी दीखै ।<br>\nवो विन्ध्याचल पर्वत होगा, जडै रोशनी दीखै,<br>\nजिसनै पति बताया करते, वा नदी पोषणी दीखै,<br>\nलखमीचन्द कहै बिना पति कै, मैं के तीर्थ न्हांगी।।4।।<br><br>"
      }
    ]
  },
  {
    "id": 4,
    "name": "4— राजा—हरिश्चन्द्र",
    "dataList": [
      {
        "id": 0,
        "name": "कथासार :—",
        "story": "एक समय की बात है कि जब अवध देश में सुर्यवंशी राजा हरिशचन्द्र राज करते थे। वे बड़े धर्मात्मा थे तथा पुन्न-दान एवं सत्य के लिए देवताओं तक उनका लोहा मानते थे। एक दिन देवराज इन्द्र की सभा मे नारद जी ने राजा हरीशचन्द्र की बड़ी प्रशंसा की। वहां विश्वामित्र इर्ष्यावश नारद जी की बात को पचा नही सके। सत्य और धर्म को भंग करने हेतू, राजा हरिश्चंद्र की परीक्षा लेने का मन बना लेते है और उसी समय सभा में घोषणा भी कर दी। अब ऋषि विश्वामित्र ब्राह्मण का वेश धारण करके राजा हरिशचन्द्र से सारा राजपाट मांग लेते है। राजा सारा राज दे देता है। जब दक्षिणा के सौ भार मांगे तो राजा के पास कुछ नही था। राजा ने अपने परिवार को बेचकर सौ भार दक्षिणा पूरी की। राजा कालिऐ भंगी का नौकर बन गया। शमशान की चौकीदारी का काम सौंपा गया। प्रत्येक मुर्दे फूकने का सवा रू० वसूली की नौकरी थी।<br>\nउधर राणी मदनावत और पुत्र रोहताश, रामलाल ब्राह्मण के यहां रहते है। रोहताश बाग में फूल तोड़ने जाता है। विश्वामित्र सर्प बनकर लड़के को काट लेता है। जहर के कारण रोहताश की मृत्यु हो जाती है। राणी रोती-विलाप करती मृत शरीर को शमशान ले जाती है। हरिशचन्द्र लाश जलाने के बदले में सवा रू० मागता है। राणी अपना चीर बदले में देती है। हरिशचन्द्र कालिए भंगी से इजाजत लेन के लिऐ जाता है। कालिए के सामने सारी बात बताई। दूसरी घटना यह हूई कि राणी पुत्र के वियोग में पागल होकर शमसान की माटी पर पड़ जाती है। विश्वामित्र फिर शरारत करता है। एक बच्चे को मार कर डाल देता है। राणी को डाण बताकर घोषणा कर देता है। शहर के लोग व कालिए भंगी जो शमशान का संरक्षक है उस राणी मदनावत को मारने लिए कहता है। विष्णु भगवान ने आकर पीछे से उसका हाथ पकड़ लिया। भगवान ने कहां आपकी परिक्षा पूरी हूई, परन्तुह हरिशचन्द्र नही मानता, पहले सेठ का लड़का, फिर रोहताश जीवित करने की प्रार्थना करता है। वे जीवित हो जाते है। इस प्रकार राजा हरिशचन्द्र सारी कांशी को स्वर्ग में ले जाता है।\n"
      },
      {
        "id": 1,
        "name": "1-रहया ताकत लाकै देख....",
        "story": "<b>वार्ता:- सांग के आरम्भ में हरिया (हरिशचन्द्र) बरणां नदी पर पाणी भरने जाता है। कई दिन से खाना नही खाया है, इसलिए उसका शरीर कमजोर हो गया था।</b><br><br>\n\n\nरहया ताकत लाकै देख, घड़ा ना ठाये तै उठया ।। टेक ।।<br><br>\n\nकदे तै महल मैं रहूं था सजकै, प्रेम का प्याला पीऊं था रजकै,<br>\nसदा विष की प्याली तजकै, भक्ति अमृत रस घूंटया ।।1।।<br><br>\n\nकदे हम गर्क रहैं थे धन मै, ईश्वर के करदे एक छन मैं,<br>\nहरिशचन्द्र फ़िक्र करै मन मै, मोह घर-कुणबे का झूठा ।।2।।<br><br>\n\nपता ना किस करणी में भंग पड़ग्या, न्यूं चेहरे का सारा नक्शा झड़ग्या,<br>\nआज मेरै नाग विपत का लड़ग्या, मेरा तप तृष्णा नै लुटया ।।3।।<br><br>\n\nबाकि कुछ ना रही तन मै, मेरी दिन-रात की श्रुति भजन मै,<br>\nहरिशचन्द्र फ़िक्र करै मन मन मै, नही भ्रम बात का फुटया ।।4।।<br><br>\n\nमानसिंह गुरू प्रेम मै भरकै, सदा अधर्म से रहते डरकै,<br>\nलख्मीचन्द कहै छन्द धरकै, जाणूं कालर म्य गाड़ दिया खूंटा ।।5।।<br><br>"
      },
      {
        "id": 2,
        "name": "2-नीर की हे! नीर की....",
        "story": "<b>वार्ता:-  राणी मदनावत जो रामलाल ब्राह्मण के घर रहा करती, वह भी पानी भरने आती है और क्या कहती है।</b><br><br>\n\nनीर की हे! नीर की, झट त्यारी करली नीर की ।। टेक ।।<br><br>\n\nकदे तै थे सबके सरदार, बान्दी रहैं थी ताबेदार,<br>\nकरया करती सोला सिगांर, चीर की हे! चीर की,<br>\nगई शोभा दखणी चीर की ।।1।।<br><br>\n\nएक तै पति नही मेरे पास, दूजै नौकर सुधां रोहतास,<br>\nबणकै रहै जो बिराणी दास, बीर की हे! बीर की,<br>\nहो रेह-रेह माटी बीर की ।।2।।<br><br>\n\nकिसतै तै कहूंगी दर्द की बात मैं, कोये माणस ना मेरे साथ मै,<br>\nमदनावत सती के गात मै, तीर की हे! तीर की,<br>\nलगी एैंणी प्रारब्ध के तीर की ।।3।।<br><br>\n\nलख्मीचन्द जंग झोये की, सांझी मैं बणी बीज बोये की,<br>\nकदे लागूं थी जगह खोवे की, खीर की हे! खीर की,<br>\nविष की थाली बणगी खीर की ।।4।।<br><br>"
      },
      {
        "id": 3,
        "name": "3-कदे-कदे रंग महल ....",
        "story": "<b>राजा :-</b><br>\nकदे-कदे रंग महल में, थे सबके सरदार,<br>\nपवन तलक की आड़ थी, नौकर कई हजार<br>\nनौकर रहैं थे हजार, दास चरणां के,<br><br>\nइब मरण तैं आगै, और बता डरणा के,<br>\nराणी पहूच गई जड़ै, जल बहरे थे बरणां के<br><br>\n<b>राजा :-</b><br>\nहरिशचन्द्र के चेहरे की,, मगरूरी झड़गी,<br>\nदुख विपता की काली, नागिण लड़गी,<br>\nछत्री कै एक औरत, आंवती नजर पड़गी ।<br>\n<b>राणी :-</b><br>\nदुख की चिन्ता, मेरे गात मै जागगी,<br>\nसुख की समय, सौ-सौ कोस भागगी,<br>\nराणी बरणां नदी मै, जल भरण लागगी ।<br><br>\n<b>राजा :-</b><br>\nचुप था पर, बोले बिन नही सरै सै,<br>\nन्यूं चिन्ता मै, मेरा गात चिरै सै,<br>\nमनै घड़ा ठूआदे तूं, पाणी कौण भरै सै ।<br><br>\nb>राणी :-</b><br>\nहो पार गए जो भजन करैं, हर क्यां नै,<br>\nमैं कहूं सूं दियों काम छोड, डर क्यां नै,<br>\nपिया विपत पड़ी मै क्यो भूल गया, घर क्या नै ।<br><br>\n<b>राजा :-</b><br>\nजाण गया चिन्ता, मेरे जिगर नै खा सै,<br>\nन्यूंऐं राणी दिन-रात, फिकर मै जा सै,<br>\nमैं तनै न्यूं बुझू तूं मेरी, मदनावत तै ना सै ।<br><br>\n<b>राणी :-</b><br>\nहो कहरी सू तनै, कोन्या बात पिछाणी,<br>\nमेरे साजन समय, या आवणी-जाणी,<br>\nलिये आंख खोलकै देख तेरी, मैं मदनावत राणी ।<br><br>\n<b>राजा :-</b><br>\nमदनावत तूं ध्यान, हरी मै धरीयें,<br>\nमै कहरया सूं गोरी, मत वचना तैं फिरिये,<br>\nमनै नही पिछाणी तूं, गिल्ला मतन्या करिये ।<br><br>\n<b>राणी :-</b><br>\nपार गये जिसनै लिया, ईश्वर का शरणां सै,<br>\nपिया मरण तै आगैं और, बता के डरणा सै,<br>\nजै नही पिछणू तै, के गिल्ला करणा सै ।<br><br>"
      },
      {
        "id": 4,
        "name": "4-दया करी हर नै ....",
        "story": "<b>वार्ता:- अब राजा ने घड़ा भर लिया, लेकिन कमजोरी के कारण सर पर उठा नहीं पाया। इतने में मदनावत भी वहीं पानी भरने के लिए आती है और राजा रानी को देखकर क्या कहता है।</b><br><br>\n\n\nदया करी हर नै दोनो पै, न्यू दर्शन पावण की,<br>\nकद का देखूं बाट घाट पै, माणस के आवण की ।। टेक ।।<br><br>\n\nदिन और रात फिकर मै जा सै, या चिन्ता मेरे जिगर नै खा सै,<br>\nतेरे पति मैं श्रध्दा ना सै, मटका ठावण की ।।1।।<br><br>\n\nविपता पड़गी हाथ नही सै, चैन पड़ै दिन-रात नही सै,<br>\nघड़ा ठवादे कोए बात नही सै, बिल्कुल शरमावण की ।।2।।<br><br>\n\nइतणा अहसान मेरे सिर धरदे, दवाई मेरे जख्म में भरदे,<br>\nहिम्मत करकै श्रृद्धा करदे, एक हाथ लुवावण की ।।3।।<br><br>\n\nगुरू बिन कौण ज्ञान का देवा, थारे बिन कौण पार करै खेवा,<br>\nगुरू मानसिंह की करकै सेवा, लई कार सीख गावण की ।।4।।<br><br>"
      },
      {
        "id": 5,
        "name": "5-तनै जात जन्म सब खो ....",
        "story": "<b>वार्ता:- राणी राजा को क्या कहती है।</b><br><br>\n\n\nतनै जात जन्म सब खो लिया, रह लिया भंगी के घरां ।। टेक ।।<br><br>\n\nचाहे कोय नही देखता और, या सबकी हरि के हाथ मै डोर,<br>\nभगत पै पडै़ भतेरा जोर, घड़े नै ठुवाती बरां ।।1।।<br><br>\n\nमैं निर्भाग कर्म हेठे की, दया तनै करी नही जेठे की,<br>\nना तनै खबर लई बेटे की, मै सेऊं अण्डे की तरहां ।।2।।<br><br>\n\nमनै तकदीर लिखा ली खौटी, सहम होणी नै घीटी घोटी,<br>\nजले डूब मरै नै क्यो ओटी, मटके ढोवण की सिरां ।।3।।<br><br>\n\nलख्मीचन्द ना एक गडण की, के समझावै मै नही पढण की,<br>\nजिसमैं श्रृद्धा नही ऊड़ण की, वो क्यूकर उड़ज्या बिना परां ।।4।।<br><br>"
      },
      {
        "id": 6,
        "name": "6-जाणू था एक शरीर....",
        "story": "<b>वार्ता:- राणी की बात सुनकर राजा क्या कहता है।</b><br><br>\n\n\nजाणू था एक शरीर, पर बख्त पड़े पै,<br>\nमुंह फेर गई, रै! मेरी नार ।। टेक ।।<br><br>\n\nकुछ तै मेरे कर्मा में रोणा था, तेरा पतिव्रत धर्म टोहणा था,<br>\nकुछ होणा था मेरा भी हक आखीर, पाणी के घड़े पै,<br>\nतज मेर गई, रै! मेरी नार ।।1।।<br><br>\n\nकुछ तै लेख कर्म के बगे, दुख-विपता के धूणे जगे,<br>\nकुछ लगे तेरे बोलां के तीर, जख्म छिड़े पै,<br>\nनमक गेर गई, रै! मेरी नार ।।2।।<br><br>\n\nले थी बालम का दुख बंटा, सब कुछ दिया भूल में मिटा,<br>\nगया बैठ लुटा तकदीर, गादड़ के थड़े पै,<br>\nबण शेर गई, रै! मेरी नार ।।3।।<br><br>\n\nलखमीचन्द विधी छन्द तोलण की, बात करै तू छाती म्य घा खोलण की,<br>\nबस बोलण की लिऐ खींच लकीर, जख्म छिड़े पै,<br>\nनमक गेर गई, रै! मेरी नार ।।4।।<br><br>"
      },
      {
        "id": 7,
        "name": "7-हो जल मै गोता मार ....",
        "story": "<b>वार्ता:-  अब राजा को राणी घड़ा उठाने के बारे में क्या तरकीब बताती है।</b><br><br>\n\n\nहो जल मै गोता मार कै, तले नै झुका लिये नाड़,<br>\nघड़ा तेरे सिर उपर आज्या ।। टेक ।।<br><br>\n\nलगा लिए परमेश्वर मैं ध्यान, रहज्यागी बणी बणाई श्यान,<br>\nइसा ज्ञान लगाऊं भरतार कै, कटज्या जीते जी का झाड़,<br>\nभजन कर हर के गुण गाज्या ।।1।।<br><br>\n\nयो तेरी ब्याही का कहणा सै, आगै अप-अपणा लहणा सै,<br>\nबीच रहणां सै संसार कै, मैं धर्म खेत तू बाड़,<br>\nभूल कै कदे खेती नै खाज्या ।।2।।<br><br>\n\nतूं भंगी का नीर भरै इब हाल, जिक्र कदे सुण पावै ना राम लाल,<br>\nयू ख्याल सै तेरी नार कै, कदे दुनियां जोड़ै राड़,<br>\nमेरे सिर तोहमद ना लाज्या ।।3।।<br><br>\n\nमानसिंह भोगै ऐश आनंद, गुरू दे काट विपत के फन्द,<br>\nलख्मीचन्द छन्द धरै विचार कै, इस म्य के तेरा बिगाड़,<br>\nकर्म कर मुक्ति पद पाज्या ।।4।।<br><br>"
      },
      {
        "id": 8,
        "name": "8-सिर कै ऊपर मटका ठा ....",
        "story": "िर कै ऊपर मटका ठा लिया, जल म्य गोता मार,<br>\nभीड़ पड़ी में धोरा धरगी, फेरा की गुनहगार ।। टेक ।।<br><br>\n\nसदा अधर्म तै घणां डरूं था, सब दुनियां के दुख हंरू था,<br>\nकदे अवधपुरी में राज करूं था, बण सबका सरदार ।।1।।<br><br>\n\nजोश ना रहा मेरी काया म्य, कदे चलैं थे छत्र की छाया म्य,<br>\nतनै भंगी कै नौकर लाया म्य, तेरी माया हे! करतार ।।2।।<br><br>\n\nमेरा तप तृष्णा नै लूटया, मेरा ऐश-आनंद सब छूटया,<br>\nठोकर लाग कै मटका फूटया, रोया जार-बेजार ।।3।।<br><br>\n\nकदे ना कदे प्राण लिकड़ज्यागें मरकै, आगै होगा सही फैसला हर कै,<br>\nलख्मीचन्द नै सेवा करकै, ये कली बणाली चार ।।4।।<br><br>\n\nआज भारी दुखड़ा खे कै, तबियत शान्ति जल मै भे कै,<br>\nगुरू मानसिंह की आज्ञा ले कै, मनै कली बणाली चार ।।5।।<br><br>"
      },
      {
        "id": 9,
        "name": "9-ऋषि मै नौकर काले....",
        "story": "<b>वार्ता:- ब्राह्मण के भेष में विश्वामित्र के पूछने पर हरिशचन्द्र ने क्या कहा !</b><br><br>\n\n\nऋषि मैं नौकर काले भंगी का, और के घणा निखार हो सै,<br>\nसोच घणी मटका फूटण की, नौकर की के कार हो सै ।। टेक ।।<br><br>\n\nमनै भाग लिखा लिया हीणा, दीखै कोए घड़ी में विष पीणां,<br>\nलाभ-हाणी और मरणा-जीणा, विधना कै अख्त्यार हो सै ।।1।।<br><br>\n\nसतगुरू जी का ज्ञान करे तै, नित उठकै पुन्न-दान करे तै,<br>\nएक दमड़ी का नुकसान करे तै, कर्जदार की मार हो सै ।।2।।<br><br>\n\nसुमरण करिये मेरे वाक का, यो चक्कर कुम्हार केसे चाक का,<br>\nनोकर करदे नफा लाख का, लोग दिखावा प्यार हो सै ।।3।।<br><br>\n\nलख्मीचन्द भेद बतादे धुर का, मुश्किल पता लगै लय-सुर का,<br>\nजो ताबेदार रह सतगुर का, उसका-ऐ बेड़ा पार हो सै ।।4।।<br><br>"
      },
      {
        "id": 10,
        "name": "10- कालिये मतन्या रड़का ....",
        "story": "<b>वार्ता:- विश्वामित्र ने कालियां भंगी को शिकायत लगाई, जब मटका फूटने पर कालिया रड़के से पीटता है तो हरिशचन्द्र कालिये को क्या कहता है।</b><br><br>\n\n\nकालिये मतन्या रड़का मार, मेरा दम लिकड़ण का डर सै,<br>\nबख्श! तेरे पां चुचकारूंगा ।। टेक ।।<br><br>\n\nमत दे दुख घणे खे राखे, ये चित भक्ति में भे राखे,<br>\nमनै तेरै ले राखे सै भार, तेरा कर्ज मेरै सिर सै,<br>\nइसनै मर पड़कै तारुंगा ।।1।।<br><br>\n\nसोच मै काले तेरा मटका-ऐ फूटा, सोच नै मेरा तै कालजा चूट्या,<br>\nसोच कर झूठा सकल विचार, सोचण-समझणियां की मर सै,<br>\nसोचली ना हिम्मत हारूंगा ।।2।।<br><br>\n\nकर्म तै नेकी कर्म तै बदी, कर्म तै हाथी-घोड़ा गद्दी,<br>\nकर्म तै मै नदी का पणिहार, कर्म तै यो भंगी का घर सै,<br>\nकर्म कर जन्म सुधारूंगा ।।3।।<br><br>\n\nलख्मीचन्द कर्म की छींट, जिन्दगी रोटी पर का टींट,<br>\nचाहे मार-पीट सर तार, मेरा रखवाला हर सै,<br>\nकाटले ना नाड़ उभारूंगा ।।4।।<br><br>"
      },
      {
        "id": 11,
        "name": "11-रस्ता तेरी दुकान का....",
        "story": "<b>वार्ता:- कालिया ने हरिये से कहा, कि दुकान से अन्न भोजन क्यो नही लेता तो जब हरिया क्या जवाब देता है।</b><br><br>\n\n\nरस्ता तेरी दुकान का, घर भूल गया ना पाया ।। टेक ।।<br><br>\n\nमेरे सब छूटगे आनंद-मौज, सिर पै धरया पाप का बोझ,<br>\nसुख झंडा फौज निशान का, अपने हाथां द्रव लुटाया ।।1।।<br><br>\n\nलिया जिन्दगी का देख जहूरा, मेरे खाणे छूटगे घी-बूरा,<br>\nपूरा सूं धर्म इमान का, न्यूं भूखे की डोलगी काया ।।2।।<br><br>\n\nकदे तै ढलै था ताज पै चंवर, राजी रहै था शरीर में भंवर,<br>\nकंवर मेरा सुथरी श्यान का, अपणे हाथां मोल चुकाया ।।3।।<br><br>\n\nमानसिंह भोगै ऐश आनंद, काटद्यो फांसी यम के फन्द,<br>\nलख्मीचन्द नै डंका ज्ञान का, दुनियां मै खूब बजाया ।।4।।<br><br>"
      },
      {
        "id": 12,
        "name": "12-पालै सै तै कदे नै कदे....",
        "story": "<b>वार्ता:- राणी ने जो बात बेटा पालने की कहीं थी, उसके जवाब में राजा ने क्या कहां।</b><br><br>\n\n\nपालै सै तै कदे नै कदे, तनै करकै टूक खुवादे,<br>\nइतना-ऐ शान भतेरा, मेरे सिर पै घड़ा ठूवादें ।। टेक ।।<br><br>\n\nबणी-बणी के सौ होज्या, कोए ना बिगड़ी का साथी,<br>\nसत के कारण मारें खड़या सूं, धर्म रूप की गाती,<br>\nपिछला कर्म निमट नही लेता, इतणै कौण हिमाती,<br>\nअन्त:करण का मैल उतरज्या, झट मुक्ति हो जाती,<br>\nकर्म चढण नै दे-दे हाथी, घर तै कर्म तुहादे ।।1।।<br><br>\n\nअपणा तै दुख रोवण लागी, चाहे आगला मरज्या,<br>\nदेख ब्योंत मेरा कंगले आळा, तेरा हिया क्यूं ना लरज्या,<br>\nकदे-कदे तै राज करूं था, रहै थी हुक्म मै प्रजा,<br>\nधर्म के कारण करें खड़या सूं, कंगल्या आळा दर्जा,<br>\nतेरे पति का कर्ज उतरज्यां, तूं याहे दिन-रात दुआ दे ।।2।।<br><br>\n\nहाथ जोड़ कै न्यू कहरा, के मैं हीणा तूं ठाढ़ी,<br>\nमै बोल्या तूं घड़ा ठूवादे, तनै आंख कसुती काढी,<br>\nबड़े-बड़े पुन्न-दान करै, जाणै किस दिन आज्या आडी,<br>\nधर्म का धक्का लुवा दिये, मेरी धंसी गार मै गाडी,<br>\nतरहां बैल की जुड़ज्यांगा, एक बर कर अधर जुआ दे ।।3।।<br><br>\n\nलख्मीचन्द सतगुरू की सेवा, करकै पार उतरिये,<br>\nजो भीड़ पड़ी मै काम आंवती, इसी लुगाई बरिये,<br>\nधड़ पर तैं चाहे नाड़ उतरज्या, मत वचनां तै फिरिये,<br>\nहाथ जोड़कै न्यूं कहरया, मेरी नार प्रण पै मरिये,<br>\nन्यूं मत डरिये कदे छींट लागज्या, तूं दूर तै हाथ लुवादे ।।4।।<br><br>"
      },
      {
        "id": 13,
        "name": "13-धर्म समझकै चल दिया लड़का....",
        "story": "<b>वार्ता:- राणी जल की झारी लेकर आ गई। आते ही उसने पुत्र को हूक्म दिया कि बेटा जाओ पण्डित जी का समय हो रहा है इसलिए फूल तोड़कर लाओं। उसने फूलों की डलिया हाथ में उठाई और बाग से फूल तोड़ने चल पड़ा।</b><br><br>\n\n\nधर्म समझकै चल दिया लड़का, छत्री हरिशचन्द्र का जाया,<br>\nएक पल मै चाहे जो करदे, हे! ईश्वर तेरी ऐसी माया ।। टेक ।।<br><br>\n\nधर्म के कारण सुमन्द्र-नदी, धर्म के कारण तजदी गद्दी,<br>\nमेरे तीर्थ व्रत गए सब रद्दी, मैं पिता की टहल करण ना पाया ।।1।।<br><br>\n\nरौनक कद आवै चेहरे पै, धन-धन ईश्वर तेरे डेरे पै,<br>\nतनै या भी दया करी मेरे पै, मै घर ब्राह्मण कै नौकर लाया ।।2।।<br><br>\n\nमेरी मां नै कर लाड-प्यार लिया, मै के करता टहल हार लिया,<br>\nझट दोना चुचकार लिया, जब जननी मां नै काम बताया   !!3!!<br><br>\n\nये कली लख्मीचन्द नै गाई, ईश्वर सबकी करै सहाई,<br>\nछोडूं नही धर्म की राही, सदा उमर ना रहणी काया ।।4।।<br><br>"
      },
      {
        "id": 14,
        "name": "14-मैं तेरा भूलूं नही एहसान....",
        "story": "<b>वार्ता:- रोहताश कंवर को विश्वामित्र ऋषि परीक्षा लेने के लिए सर्प का रूप धारण करके काट लेते है, लड़का मूर्छित होकर जमीन पर गिर जाता है और ऋषि को देखकर लड़का आखरी सांस में क्या कहता है।</b><br><br>\n\n\nमैं तेरा भूलूं नही एहसान, ऋषि बुलादे माता मेरी नै  ।। टेक ।।<br><br>\n\nऋषि जी मैं मरया-मरया मै मरया, मनै दण्ड किस करणी का भरया,<br>\nहरया तन केले के समान, चीर दिया विष बडबेरी नै ।।1।।<br><br>\n\nऋषि जी मेरी मरते की ले लिऐ दया, मेरी जननी मां नै न्यू कहयां,<br>\nपकड़ रहया काल बली बलवान, भाज सिंहणी तेरे केहरी नै ।।2।।<br><br>\n\nकहै दिये तूं निर्भाग कर्म हेठे की, दया कुछ लेले नै जेठे की,<br>\nतेरे सुन्दर बेटे की ज्यान, घेरली  दुख की घेरी नै ।।3।।<br><br>\n\nयो छन्द लख्मीचन्द नै धरया, जा मेरी माता नै बेरा करया,<br>\nन्यूं कहिए तेरा चांद दाब लिया आण, काल की रात अन्धेरी नै ।।4।।<br><br>"
      },
      {
        "id": 15,
        "name": "15-कोई हो बेवारिस नारी....",
        "story": "कोई हो बेवारिस नारी, अपणा पूत टोह लिए ।। टेक ।।<br><br>\n\nतीर काल का सधरया, बोलता दुख-दर्दा में बिन्धरया,<br>\nकिस निन्द्रा में पैर फैला री, री! जागज्या फिर सौ लिए ।।1।।<br><br>\n\nतनै रोवण-पीटण तै सरग्या, यो चेतन परलोक डिगरग्या,<br>\nतेरा मरग्या कंवर खिलारी, री! लाड़-प्यार सब हो लिये ।।2।।<br><br>\n\nदुख-दर्दा म्य घिटी घुटगी, तेरी ऐश-अमीरी छुटगी,<br>\nतेरी लुटगी केसर क्यारी री, री! इब चुगैगें पापी गोलिए ।।3।।<br><br>\n\nया ना चोट झिलण की, समय गई फल-फूल खिलण की,<br>\nलख्मीचन्द चलण की त्यारी, री! बहुत दिन झंग झो लिए ।।4।।<br><br>"
      },
      {
        "id": 16,
        "name": "16-और किसे का दोष नही....",
        "story": "<b>वार्ता:- ऋषि जी की बात सुनते ही राणी बाग की तरफ भाग लेती है, और क्या कहती है।</b><br><br>\n\n\nऔर किसे का दोष नही, कर्म लिखे दुख रोवण चाळी,<br>\nइस कांशी के बागां कै म्हा, लाश कंवर की टोवण चाळी ।। टेक ।।<br><br>\n\nकोए किसी का ना नाती-गोती, शरीर की खिंचती आवै ज्योति,<br>\nपड़या रेत मै टूट कै मोती, ठाकै लड़ म्य पोवण चाळी ।।1।।<br><br>\n\nमै कांशी मै कौण कड़े की, विपता भोगूं बख्त पड़े की,<br>\nबेटे कै सुण नाग लड़े की, इस जिन्दगानी नै खोवण चाळी ।।2।।<br><br>\n\nसुत का तीर जिगर पै लाग्या, आख्यां आगै अन्धेरा छाग्या,<br>\nजै रोहतास जीवता पाग्या, करकै लाड भलोवण चाळी ।।3।।<br><br>\n\nलख्मीचन्द कहै पेश चली ना, लिखे कर्म की रेख टली ना,<br>\nपिछले दुख मै घाट घली ना, और नया जंग झोवण चाळी ।।4।।<br><br>"
      },
      {
        "id": 17,
        "name": "17-एकली रूधन करै तेरी  ....",
        "story": "<b>वार्ता:- बाग में इधर-उधर घूमकर मदनावत रोहताश की लाश को तलाश कर लेती है। रूधन मचाती है और कैसे विलाप  करती है।</b><br><br>\n\n\nएकली रूधन करै तेरी माता, पता ना पाता,<br>\nछोड़ चल्या गया रे ।। टेक ।।<br><br>\n\nअरे! बणै तेरे माई-बाप बेहुधे, आज तेरे पड़े निगारे मूधे,<br>\nसूधे करकै पैर फैलाता, हे! मेरे दाता,<br>\nछोड़ चल्या गया रे ।।1।।<br><br>\n\nओच्छी लिखदी मेरे भाग म्य, यो शरीर आणा सै दाग म्य,<br>\nमेरे चांद जै बाग में ना आता, तनै नाग ना खाता,<br>\nछोड़ चल्या गया रे ।।2।।<br><br>\n\nपति मेरा करड़ा दिल ढेठे का, के बणैं मेरै ख्याल करे जेठे का,<br>\nमां-बेटे का नाता, हे! मेरे दाता,<br>\nछोड़ चल्या गया रे ।।3।।<br><br>\n\nअरी क्यूकर होज्या रोवण तै बन्द, घुटगे सांस हुई जबां बन्द,<br>\nछन्द नै लख्मीचन्द गाता, रक्षा करिये दूर्गे माता,<br>\nछोड़ चल्या गया रे ।।4।।<br><br>"
      },
      {
        "id": 18,
        "name": "18-रोहताश आश की, लाश....",
        "story": "रोहताश आश की, लाश पास पड़ी, सांस टोह लिया पाया ना ।। टेक ।।<br><br>\n\nरहूं थी मोटी कोठी जिसी, आज या दुख में काया पिसी,<br>\nकिसी लाचार प्यार से, खवार चार धड़ी, त्यार वजन-वजन म्य काया ना ।।1।।<br><br>\n\nऋषि नै जाकै सुणाकै न्यू कहा, भाज आज तेरा पूत रो रहा,<br>\nझट गया थूक सूक गई, उक भूख मै खड़ी, टूक फ़िक्र म्य खाया ना ।।2।।<br><br>\n\nकहे वचन जचण के खरे, हूई बेहोश दोष सिर धरे,<br>\nतेरे निर्भाग बाग म्य, नाग आग झड़ी, दाग लगाया तनै ताहया ना ।।3।।<br><br>\n\nलख्मीचन्द लगी घलघोट, और ल्यूं किसकी ओट,<br>\nया पापण सापण भरी, विष की फिरै, मेरै क्यूं ना लड़ी, तेरै किमे थ्याया ना ।।4।।<br><br>"
      },
      {
        "id": 19,
        "name": "19-नैनां म्य तै आसू पड़तें....",
        "story": "<b>वार्ता:- राणी ने बाग में लड़के की लाश को अपने पैरो में लिटा लिया और क्या कहने लगी।</b><br><br>\n\n\nनैनां म्य तै आसू पड़तें, जणूं बूंद साढ के झड़ म्य,<br>\nजिस दम तैं मां कहया करै था, सांस नही तेरे धड़ म्य ।। टेक ।।<br><br>\n\nकांशी के म्हा करै थे गुजारा, सब घर बार छूटकै,<br>\nएक धन माया बाकी थी, जिन्है लेग्या नाग लूटकै,<br>\nकोए घड़ी मै तेरी मां मर लेगी, सिर नै कूट-कूटकै,<br>\nकद की देखू बाट तेरी, कद माता कहै उठकै,<br>\nपड़या रेत मै टूट के मोती, जो रहया करै था लड़ म्य ।।1।।<br><br>\n\nमाता कहकै बोलण का, ढंग सौ-सौ कोस परै सै,<br>\nतू मरग्या मै रही ऊँतणी, एकली ज्यान डरै सै,<br>\nतेरा पिता भी न्यारा पाट, कर्ज का डण्ड भरै सै,<br>\nमै बेटा तेरी गैल मरूंगी, जीवण तै नही सरै सै,<br>\nबोल तेरी मां लाड करै सै, गोडा ला तेरी कड़ म्य ।।2।।<br><br>\n\nकांशी के मै करै थे गुजारा, दिन आंगलियां पै गिणकै,<br>\nतेरा पिता भी के जिवैगा, तेरे मरे की सुणकै,<br>\nतेरी काया मै जहर भरया सै, लाकड़ होग्या तणकै,<br>\nया दुनियां ताने दिया करैगी, बेटा खा लिया जणकै,<br>\nकाल बली नै तोता बणकै, चौंच चुभोदी धड़ म्य ।।3।।<br><br>\n\nदोने मैं तैं फूल बिखरगे, तूं सुख की निंद्रा सोवै,<br>\nदेख कंवर तेरे जामण आळी, जिन्दगानी नै खोवै,<br>\nलख्मीचन्द कहै सतगुरू बिन, कौण दाग नै धोवै,<br>\nदेख बेटा तेरी पैड़ा नै मां, मूधी पड़-पड़ टोहवै,<br>\nजैसे साहूकार माल नै रोवै, नकब लगे की जड़ म्य ।।4।।<br><br>"
      },
      {
        "id": 20,
        "name": "20-मेरे छुटगे सब आनन्द....",
        "story": "<b>वार्ता:- आगे राणी क्या कहती है।</b><br><br>\n\n\nमेरे छुटगे सब आनन्द, सनन्ध दुनियां तै उठगी रे ।। टेक ।।<br><br>\n\nमनै ऋषियां की सेवा करी, जब किते सुरत देखी तेरी,<br>\nआज मेरै लाल मरण का बहम, सहम घीटी सी घुटगी रे ।।1।।<br><br>\n\nसुण बेटा रोहताश रे, तेरी मां रोवै तेरे पास रे,<br>\nना खबर लविया और, डोर हाथां तै छूटगी रे ।।2।।<br><br>\n\nउघड़े कौण जन्म के पाप रे, मनै ताने दे तेरा बाप रे,<br>\nधरै बेटा खाणी नाम, राम चौड़े में लुटगी रे ।।3।।<br><br>\n\nमानसिंह कहै सुण पूत रे, मैं रेशम रही ना सूत रे,<br>\nआज मूंज समझकै निरी, जरी धोखे में कुटगी रे ।।4।।<br><br>"
      },
      {
        "id": 21,
        "name": "21- चल्या माली रै, बोल ....",
        "story": "<b>वार्ता:- अब बाग का माली मदनावत से क्या कहता है।</b><br><br>\n\n\nचल्या माली रै, बोल सुणकै, रोवै सै म्हारे बाग मै कोण खड़ी ।। टेक ।।<br><br>\n\nबागां में बहोत घणां सामान, कदे कुछ होज्या नुकसान,<br>\nकाची घिया बेल नादान, फल-पत्ते डाली रै, टोहलूगां सब गिणकै,<br>\nजै कोए पागी मनै झड़ी ।।1।।<br><br>\n\nके तेरे कर्मा के फांसे ढलगे, दीखै सब लाड रेत में रलगे,<br>\nके थारे घरके भी टलगे, जिसनै तूं पाली रै, औड करी जणकै,<br>\nके दुश्मन नै तेरी चीज हड़ी ।।2।।<br><br>\n\nभूलकै के आगी घर डेरे नै, तेरा रोणा सुणकै होगा दुख जी मेरे नै,<br>\nके निरभाग पति तेरे नै, बकदी गाल रै, रोई सिर धुणकै,<br>\nके सास-सुसर तेरी नणंद लड़ी ।।3।।<br><br>\n\nगुरू मानसिंह छन्द नै गाकै, लख्मीचन्द चलै शीश झुकाकै,<br>\nन्यूं बुझण लग्या धोरै आकै, रोवण आळी रै, बतादे क्यूं खड़ी ठणकै,<br>\nतनै रोवती नै होली पूरी चार घड़ी ।।4।।<br><br>"
      },
      {
        "id": 22,
        "name": "22-दुखयारी का रौला सुणकै....",
        "story": "<b>वार्ता:- मदनावत की रोने की आवाज सुनकर बाग का माली आगे क्या कहता है।</b><br><br>\n\n\nदुखयारी का रौला सुणकै, चल्या बाग का माली,<br>\nठाडे रुक्के मारण लाग्या, कौण सै रोवण आळी ।। टेक ।।<br><br>\n\nकई बै कहली कोए डरै ना, रोवण आळी बाहर मरै ना,<br>\nकदे धिकताणें तै तोड़ गेरै ना, फल-पत्ते और डाली ।।1।।<br><br>\n\nकई बै कहैली कहता हारूं, के कुछ करणा ब्योत विचारू,<br>\nतड़कै दरवाजे कै ताला मारूं, धोरै राखूं ताली ।।2।।<br><br>\n\nपाणी ल्यूं सूं भाड़ा करकै, कोए भी ना डरता माड़ा करकै,<br>\nनाहण आले नै खाड़ा करकै, गन्दी करदी नाली ।।3।।<br><br>\n\nलख्मीचन्द छन्द पास करदे, कदे बिन समझें विश्वास करदे,<br>\nकदे हरी प्यौद का नाश करदे, बड़े कष्ट तै पाली ।।4।।<br><br>"
      },
      {
        "id": 23,
        "name": "23-मैं के उजाड़ूं तेरे बाग ....",
        "story": "<b>वार्ता:- माली की बात सुनकर राणी क्या कहती है।</b><br><br>\n\n\nमैं के उजाड़ूं तेरे बाग नै, मेरे चमन का चोर,<br>\nमाली तेरे बागां मै पाया ।। टेक ।।<br><br>\n\nमै बेटा कहती हारूं, कित धरती मै टक्कर मारूं,<br>\nखड़ी मै पुकारूं तेरी जाग नै, गई छूट हाथ तै डोर,<br>\nमनै कदे सुत्या भी ना ठाया ।।1।।<br><br>\n\nसुण नौ लखे बागां आळे, आज होये तेरे बागां मै चाळे,<br>\nमेरा पूत डसा काले नाग नै, यो लाम्बी नाड़ का मोर,<br>\nमरया पड़या फटका भी ना खाया ।।2।।<br><br>\n\nलावै क्यूं अणदोषी कै दोष, मेरा जी जा लिया सौ-सौ कोस,<br>\nमनै होश नही सै निर्भाग नै, मेरा कुछ ना चाल्या जोर,<br>\nमेरी सब लुटगी धन माया ।।3।।<br><br>\n\nकहै लख्मीचन्द बणैगी अब कैसे, राणी रूधन करण लगी ऐसे,<br>\nजैसे अंडा ठा लिया काग नै, कोयल करती शोर,<br>\nबणैगी जो ईश्वर नै चाहया ।।4।।<br><br>"
      },
      {
        "id": 24,
        "name": "24-अरे! मुशिकल हो सै ....",
        "story": "<b>वार्ता:- माली ने राणी को समझाने की बहुत कौशिश की परन्तु माली की बातों से राणी के मन पर तिल भर भी फर्क नहीं पड़ा। वह बेटे के वियोग में विलाप करती रही और अब रोकर माली से क्या कहती है।</b><br><br>\n\n\nअरे! मुश्किल हो सै माली, झिलणी बेटे आळी चोट,<br>\nबाकी ना सै मेरे गात मै रे! ।। टेक ।।<br><br>\n\nया गऊ गारया के बीच धंसै सै, यो विषयर आऐ-गयां नै डसै सै,<br>\nया सुख तै कांशी शहर बसै सै, मै मारी बिन खोट,<br>\nया कौड़ बणी मेरे साथ मै रे! ।।1।।<br><br>\n\nबैठगी सिर तलै लाकै गोडा, पूत तनै लिया मरण का ओडा,<br>\nतनै यो बोलणा भी छोडा, कित मरज्यां गल नै घोट,<br>\nरोया करूंगी दिन-रात मैं रे! ।।2।।<br><br>\n\nकित दोना कित फूल बखेरे, चांद तनै धरती मै ला लिऐ डेरे,<br>\nतेरे पिता के बिछड़े पाछै, थी तेरी पर्वत जितनी ओट,<br>\nसुणै तै कहूंगी दो बात मैं रे! ।।3।।<br><br>\n\nलख्मीचन्द होया किसा खाड़ा, पूत मनै भाग लिखा लिया माड़ा,<br>\nतनै मेरा पेट क्यूँ ना पाड़या, चाल्या नौ महीने तक लोट,<br>\nयोहे धन सै बीर की जात मैं रे! ।।4।।<br><br>"
      },
      {
        "id": 25,
        "name": "25-तबीयत मानै तेरी....",
        "story": "<b>वार्ता:- माली आगे क्या कहता है।</b><br><br>\n\n\nतबीयत मानै तेरी, सुन एक अर्ज मेरी,<br>\nबस रो ली भतेरी, अब दिल को थमा तूं<br>\nसब कर सब्र, ये दुख सब से जबर,<br>\nमुझको ना थी खबर, है मुर्दे की मां तूं ।। टेक ।।<br><br>\n\nअरी! रोवै कब की खड़ी, नैना जल की झड़ी,<br>\nया खालिस मिट्टी पड़ी, इसको जल्दी संगवा तूं,<br>\nतेरा कौण है पति, जिसकी नार सती, करदे सुत की गति,<br>\nऐसे जुक्ति बना तूं ।।1।।<br><br>\n\nअरी फिरै कब की भरमती, इन बागां में भगती,<br>\nजै नही रोने से थमती, मेरे बागों से जा तूं,<br>\nबेशक दुख है तेरै, मगर तू मत मरै, गम के नाले भरै,<br>\nतन की सोधी में आ तूं ।।2।।<br><br>\n\nजरा डट-डट डटकै, दुख घट-घट घटकै,<br>\nहरी रट-रट रटकै, जरा ले सोधी सम्भाला तूं,<br>\nयह दुख ईश्वर का भेजा, नही जाता अंगेजा, गडया काल का नेजा,<br>\nभाले गम के खा तूं ।।3।।<br><br>\n\nलख्मीचन्द नहीं आज्ञा को टालै थी, पुत्र को संभालै थी,<br>\nकभी उसको पालै थी, दुधी पिला तू,<br>\nचुपकी हो, मत रो, तेरा रोना गलत, सत बोले गत,<br>\nइस मन्त्र को गा तू ।।4।।<br><br>"
      },
      {
        "id": 26,
        "name": "26-तामस अहंकार की काया....",
        "story": "<b>वार्ता:- माली क्या समझाता है।</b><br>\n\n\nतामस अहंकार की काया, तृष्णा के बीच घिरी,<br>\nकहै किसनै बेटा, खाली या लाश धरी ।। टेक ।।<br><br>\n\nसतगुण विष्णु पद से मिलग्या, तामश शंकर में,<br>\nरजोगुण ब्रह्रा लोक से मिलग्या, तीनो अप-अपणे घर मैं,<br>\nमै न्यूं बूझूं क्यूं मरी फिकर मै, कुणसी थी चीज तरी ।।1।।<br><br>\n\nपंचभूत का मेल था, बण एक रूप टलग्या,<br>\nपृथ्वी अग्नि आकाश वायु जल, सूर्य स्वरूप खिलग्या,<br>\nप्राण सोंह अक्षर से मिलग्या, आवागमन फिरी ।।2।।<br><br>\n\nजीव आत्मा तन से न्यारा, नियम होए से पटता,<br>\nना गलै नीर मै ना जलै अग्न मै, ना शस्त्र से कटता,<br>\nना डाटे तैं भी डटता बतादे, कौणसी के चीज मरी ।।3।।<br><br>\n\nबावन बत्तीस का मेला था, रह खोए तै खोवा खस्ता,<br>\nजब यो मेला चल्या बिछड़कै, होया दो धेले म्य सस्ता,<br>\nलख्मीचन्द किस भूल मैं बसता, होले झगड़े तै बरी ।।4।।<br><br>"
      },
      {
        "id": 27,
        "name": "27-माली के नै बांधी थी ठाड....",
        "story": "<b>माली के नै बांधी थी ठाड, राणी नै दिल डाट लिया ।। टेक ।।</b><br><br>\n\nब्राह्मण के ना सच्चे बोल जरे थे, बड़े दारूण-दुख भरे थे,<br>\nकरे थे मनै अवधपूरी में लाड, कांशी म्य न्यारा पाट लिया ।।1।।<br><br>\n\nराम नै बेल जहर की बोणी, या न्यूये दीखैं जिन्दगी खोणी,<br>\nहोणी नै दिए थे घर तै काढ, बालम का कर्जा बांट लिया ।।2।।<br><br>\n\nचलै थे कदे छत्र की छाया म्य, गर-गाप रहैं थे धन माया म्य,<br>\nकाया म्य चढया जहर करकै गाढ़, मर पड़ कै घाट लिया ।।3।।<br><br>\n\nलख्मीचन्द नै छन्द धरया सै, तेरे कारण बड़ा दुख भरया सै,<br>\nइब खाली पड़या सै रे! बाढ, हरया खेत था जो काट लिया ।।4।।<br><br>"
      },
      {
        "id": 28,
        "name": "28-बोई काट लई रे! माली....",
        "story": "<b>वार्ता:- अब राणी मदनावत माली से क्या कहती है।</b><br><br>\n\n\nबोई काट लई रे! माली, धरती पाट लई रे! माली,<br>\nकिसनै डाट लई रे! माली, मोह की झाल बता ।। टेक ।।<br><br>\n\nमनुष्य का ना जोर कर्म कै आगै, चोट नै वो जाणै जिसकै लागै,<br>\nशरीर मै क्या जागै और क्या सोता है, क्या मरता और क्या होता है,<br>\nक्या हंसता और क्या रोता है, करकै ख्याल बता ।।1।।<br><br>\n\nमेरे जिसी ना और कोए निर्भाग, जगत मै बूरी पेट की आग,<br>\nवो नाग जला मनै क्यो ना खाता, छूटा दिया बेटे का नाता,<br>\nवा के फेर जिवती माता, जिसका मरज्या लाल बता ।।2।।<br><br>\n\nमेरे जिसी ना दुखिया और, मेरी रेते मै रलगी बोर,<br>\nदे कै जोर काल लूटै सै, मुश्किल तै ममता छूटै सै,<br>\nखाली लाण का के उठै सै, जब झड़ज्यां बाल बता ।।3।।<br><br>\n\nलख्मीचन्द मै रोऊं चित नै भें कै, बैठ गई बेटे का गम खे कै,<br>\nले कै जन्म जीव दुख मै फहरया सै, बिना पते की तूं कहरया सै,<br>\nबिना दोष कोण रहरया सै, वो माणस चाल बता ।।4।।<br><br>"
      },
      {
        "id": 29,
        "name": "29-री! मत रोवै दुखिया....",
        "story": "<b>वार्ता:- राणी की बात सुनकर माली फिर समझाने लगा और क्या कहने लगा।</b><br><br>\n\n\nरी! मत रोवै दुखिया, इब लाल कड़ै तै आवै ।। टेक ।।<br><br>\n\nव्योम के मै शब्द स्त्रोत, वायु के मै स्पर्श प्राण,<br>\nआदित्य मै रूप चक्षु, तेज को अग्नि म्य जाण,<br>\nशब्द स्पर्श रूप और, पृथ्वी मै गन्ध रसमान,<br>\nअन्त:करण की चार वृतियां, तत्व में लोलीन होगी,<br>\nत्रिगुण माया जड़ प्रकृति, शक्ति मै प्रवीन होगी,<br>\nचेतन बिना शरीर जाण, इन्द्री तेरा तीन होगी,<br>\nछोड़ चले गए हंस ताल नै, इब मोती कौण उठावै ।।1।।<br><br>\n\nचक्षु श्रोत्र ग्रहण मुख, जहां गवन देव प्राण भरता,<br>\nनाभि मै समान वायु, उपस्तक मैं अपान फिरता,<br>\nलाखों नाड़ी बहतर कोठे, सबके अन्दर ध्यान फिरता,<br>\nरज रक्त मांस मेजज, अस्ती बीच उदम धारे,<br>\nपांच प्राण पांच तत्व सुक्ष्म, भूत न्यारे-न्यारे,<br>\nअंहकार मन चित बुध्दि, जीव अज्ञान सारे,<br>\nपांच-पच्चीस बीच मै मिलाकै, यो चेतन जगत रचावै ।।2।।<br>\n<br>\nप्रकृति से परे ईश्वर, सृष्टी का विस्तार करै,<br>\nतीन मुर्ति धारण करकै, पालन पोषण सहांर करै,<br>\nबीतज्यां दिन कल्प पूरा, एक मकड़ी बीच संसार करै,<br>\nमनुष्य मूर्ति प्रवाण प्रतीष्ठ, आत्मा का नाश कौण,<br>\nजन्म मरण विधि से न्यारा, ईश्वर सुख त्रास कौण,<br>\nनिश्चित कमोद सुक्ष्म, चक्षु का प्रकाश कौण,<br>\nकौण घातक और कौण मारदे, तूं किसनै मरया बतावैं ।।3।।<br><br>\n\nएक वृक्ष नाना पक्षी सब रहते, सायावान करकै,<br>\nचूं देशी प्रभात उड़गे, रात भर गुजारन करकै,<br>\nवृक्ष वट संसार जाण, देख निश्चय ध्यान करकै,<br>\nअग्नि मै ना जलता-गलता, आकृति मै मिटता नही,<br>\nरहै तरूण आपत्ति मै, शस्त्र द्वारा कटता नही,<br>\nतीन काल चेतन रहैं, विकार विधि से घटता नही,<br>\nकोए इसा खोजी पार्थी सिद्द नही, जो ढूंड कंवर नै ल्यावै ।।4।।<br><br>\n\nदिखती ना बुर्जी फुट्टी, किले मै नुकशान होग्या,<br>\nडाकू चोर आए कोन्या, माल बे-अनुमान खोग्या,<br>\nपलटण फौज भाज लिकड़ी, पड़कै डयोडीवान सोग्या,<br>\nनगरी से पुरजंन चाल्यां, शत्रुओं का शोर सुणकै,<br>\nधजा पताके काट दिये, कौण दिखादे और चणकै,<br>\nकजा रूपी काल खाग्या, पाड़ लाग्या चोर बणकै,<br>\nसंसार बाग और ईश्वर माली, कदे काटै कदे लगावै ।।5।।<br><br>\n\nअनहद के कपाट खुले, अनल हक को पहचान लिया,<br>\nसच्ची नगरी जा बसाई, झूठा छोड़ जिहान दिया,<br>\nनिर्मल धारा ॐ श्री हरी, ॐ पवित्र ध्यान किया,<br>\nखेलता ना बच्चों अन्दर, नही सुसर घर खास गया,<br>\nना मखतब मै देरी करी, ना मन्दिर के पास गया,<br>\nपहूंच गया मंजिल निराली, रस्ता कर तलाश गया,<br>\nलख्मीचन्द यो उड़ै पहूंचग्या, ना फेर बाहवड़ कै आवै ।।6।।<br><br>"
      },
      {
        "id": 30,
        "name": "30-ठाली गोदी मै लाश ठाढ .....",
        "story": "<b>वार्ता:- अब मदनावत क्या कहती है।</b><br><br>\n\n\nठाली गोदी मै लाश ठाढ करकै, मदनावत नै दिल डाट लिया ।। टेक ।।<br><br>\n\nकदे गरगाप रहै थे माया मै, चलैं थे छत्र की छाया मै,<br>\nचढ़या जहर काया मै काढ करकै, तेरा नर्म कालजा चाट लिया ।।1।।<br><br>\n\nइसा होया मोटा चाला था, लाल मेरी जिन्दगी का गाला था,<br>\nमनै पाल्या था पूत लाड करकै, कांशी मै न्यारा पाट लिया ।।2।।<br><br>\n\nदुख रोऊ किसकै रूब-रूब, रही सूं अधम बिचाले डूब,<br>\nमनै धर्म की खूब आड करकै, साजन का कर्जा बांट लिया ।।3।।<br><br>\n\nतेरे पै बिजली पड़ियो नाग, फोड़ दिए मुझ दुखियां के भाग,<br>\nछोड चली नौलखां बाग, फिर मरपड़कै मुश्किल घाट लिया ।।4।।<br><br>\n\nयो छन्द लख्मीचन्द नै टेरा, मेरे सतगुरू दियो मेट अन्धेरा,<br>\nमेरा सुन्ना गेरा बाढ करकै, जो हरया खेत था काट लिया ।।5।।<br><br>"
      },
      {
        "id": 31,
        "name": "31-माटी के म्हा माटी मिलगी....",
        "story": "<b>वार्ता:- माली राणी को फिर क्या कहता है।</b><br><br>\n\n\nमाटी के म्हा माटी मिलगी, मिलगी पवन-पवन के म्हा,<br>\nकिसकी रहै रूखाली माली, कोन्या फूल चमन के म्हा ।। टेक ।।<br><br>\n\nएक दीपक मै तै लिकड़ रोशनी, धुआंधार तेल जलग्या,<br>\nइन पांचा मैं तै एक लिकड़ कै, बेरा ना कित रलग्या,<br>\nअन्धेरे मैं हुआ अन्धेरा, चान्दण मै चान्दण खिलग्या,<br>\nवायु में वायु मिलगी, और पाणी मै पाणी मिलग्या,<br>\nजैसे जीव से ब्रह्म, ब्रह्म से माया, न्यारी रहै गवन के म्हा ।।1।।<br><br>\n\nजहां रवि शशी ना पक्षपात, रजरक्त मज्जा मद मै मिलग्या,<br>\nएक अंश मात्र सा स्वरूप बणा, छोटे से कद मै मिलग्या,<br>\nजहां द्वितिया नाश ब्रह्मा की शक्ति, उस घर की हद मै मिलग्या,<br>\nसुक्ष्म सा अस्थूल छोड़ कै, परम पदी पद मै मिलग्या,<br>\nना गलै नीर मै ना कटे शस्त्र से, जलता नही अग्न के म्हा ।।2।।<br><br>\n\nकहे सुणे की ना मानै, तेरी आपै ब्याधा मिटज्यागी,<br>\nजिब सड़ उठैगी लाश कंवर की, तू आपै उल्टी हटज्यागी,<br>\nएक बार छोड़कै चाल पड़ी, तेरी न्यूं के जिन्दगी कटज्यागी,<br>\nजगत सराहना करै तेरी, तूं दुनिया के म्हा छटज्यागी,<br>\nएक तुलसी की माला ले, कर भक्ति भजन भवन के म्हा ।।3।।<br><br>\n\nबाग का माली न्यूं कहरया सै, सुणती हो तै बोल बहू,<br>\nजिन्है टोहवै वो ना पावै, चाहे कितनीएं ल्हास टटोल बहूं,<br>\nबणी-बणी के सब साथी, और ना बिगड़ी का मोल बहूं,<br>\nतू चित्त करकै माटी संगवाले, मत हो डामांडोल बहूं,<br>\nकहै लख्मीचन्द बण दासी भगवन की, फेर रहैगा जगत नवन के म्हा ।।4।।<br><br>"
      },
      {
        "id": 32,
        "name": "32-के मेरा बेटा मरण जोग ....",
        "story": "<b>वार्ता:- आगे राणी क्या कहती है।</b><br><br>\n\n\nके मेरा बेटा मरण जोग था, उमर चौथाई ना आधी,<br>\nदुखयारी के पुत मरे की, किसे कै गमी ना श्यादी ।। टेक ।।<br><br>\n\nकुछ दिन भी ना हुए मनै, घर ब्राह्मण कै ठहरी नै,<br>\nबेटा डस लिया मेरा विषियर नै, जुल्म करे बैरी नै,<br>\nलड़तै-ऐ फटका भी ना खाया, डस्या इसे जहरी नै,<br>\nमै दुखियां के खेण लायक थी, इसी चोट गहरी नै,<br>\nसारी कांशी सुख तै बसती, मैं टूक टेर सतादी ।।1।।<br><br>\n\nइस सोधी मै बुरी करी ना, कुणसी करणी दहगी,<br>\nकुण खींचकै काढण लाग्या, ज्यान फन्द मै फहगी,<br>\nरोती जा संगवाती जा, मेरी बुर्ज किले की ढहगी,<br>\nहम घर तै आए तीन प्राणी, मै एक उतणी रहगी,<br>\nआज अवधपूरी तै सूर्यवंशी की, तनैं बिल्कुल कुढी ठादी ।।2।।<br><br>\n\n\n\nनियम धर्म पुन्न-दान की खात्तर, कदे ना हाथ सिकोड़ा,<br>\nगऊ ब्राह्मण साधू की सेवा तैं, कदे ना मुखड़ा मोड़ा,<br>\nलाकड़ी और आरणे-गोस्से, तिनका-तिनका जोड़ा,<br>\nइसे बख्त पै मरया पूत, तनै कफन का भी तोड़ा,<br>\nतूं तै स्वर्ग सिधार चल्या, तनै छोड बिलकती मां दी ।।3।।<br><br>\n\nछल्हा बलै था आग दियाई, दस पंदरा ढंग भरकै,<br>\nशमसाणां मै चिता बणादीं, इन्धन कठ्ठा करकै,<br>\nउपर-नीचै लाकड़ी-गोस्से, लाश बिचालै धरकै,<br>\nलख्मीचन्द राणी न्यूं बोली, यो दर्द मिटैगा मरकै,<br>\nकरकै सबर बैठगी जड़ मै, आग चिता मै ला दी ।।4।।<br><br>\n"
      },
      {
        "id": 33,
        "name": "33-केला तोड़कै अर्थी तुर्त ....",
        "story": "<b>वार्ता:- अब राणी मदनावत माली के कहने से कुछ दिल मे धीरज धरती है तथा केले के पत्ते तोड़कर अपने पुत्र की लाश को उन केले के पत्तों मे लपेटकर शमशान भूमि की तरफ चलती है। चलती-चलती राणी मदनावत क्या कहती है।</b><br><br>\n\n\nकेला तोड़कै अर्थी तुरत बणाली,<br>\nराणी ठा बेटे की लाश रोवती चाली ।। टेक ।।<br><br>\n\nमेरे बेटा रे! आज सारा-ऐ लाड बिखरग्या,<br>\nतेरे मरणे का दुख मेरे गात नै चरग्या,<br>\nरोया भी ना जाता दुख मै हिरदा भरग्या,<br>\nमेरा के जीवै मनै जन्म ऊतणी करग्या,<br>\nगई सूख बेल जड़ तै खोद चकलाली ।।1।।<br><br>\n\nमेरी माया सब छूटग्या आनंद राज का,<br>\nमै क्यूकर भूलूंगी यो दर्द आज का,<br>\nके कांशी म्य तोड़ा होया तेरे नाज का,<br>\nमेरा तीतर भख लिया, धर काल नै रूप बाज का,<br>\nरोहताश कंवर की श्यान कालजै लाली ।।2।।<br><br>\n\nम्हारा राज छूटग्या दुनियां म्य धूम माचली,<br>\nमै कांशी म्य बेवारिस एक जांचली,<br>\nमुझ दुखिया की किसनै तकदीर बांचली,<br>\nरो पड़ी बात जब आगी याद पाछली,<br>\nमेरे बेटा रे मैं तेरे फिकर नै खाली ।।3।।<br><br>\n\nलख्मीचन्द इब तक थे बड़े भरोसे,<br>\nम्हारे आनंद के दिन परमेश्वर नै खोसे,<br>\nमात-पिता के तनै कालजे मौसे,<br>\nकितै ल्याऊंगी फूकण नै लाकड़ी गोस्से,<br>\nदई लाश टेक, राणी मुर्दघाट पै आळी ।।4।।<br><br>"
      },
      {
        "id": 34,
        "name": "34-पहलम चोट नदी मै न्हा ....",
        "story": "<b>वार्ता:- अब राणी ने चिता में आग लगाई तो राजा ने धुंआ सा देखा और क्या हुआ।</b><br><br>\n\n\nपहलम चोट नदी मै न्हा लिया, छिड़का करकै फूंस बिछा लिया,<br>\nहरिशचन्द्र नै आसण ला लिया, हर के ध्यान मै ।। टेक ।।<br><br>\n\nक्रिया योग कपाली खींचै, माणस ना कोए आगै-पीछै,<br>\nनीचै बिछी रहै थी मृगछाला, हाथां मै रूद्राक्ष की माला,<br>\nकान्धे पै पड़या रहै था दुशाला, घरू मकान मै ।।1।।<br><br>\n\nमन्दिर समझ लिए शमशान, जड़ै हरी भजन करण की रिठाण,<br>\nकौण डाण जिन्है आग जगाई, धुआं सा चढता दिया दिखाई,<br>\nएक मुर्दे की जड़ मै खड़ी लुगाई, दूर मैदान मै ।।2।।<br><br>\n\nचल पड़या तेग लई हाथां म्य, फर्क आग्या किसके गातां म्य,<br>\nइन बातां म्य कटै ना करदा, किस बेहूदे नै हार दी श्रध्दा,<br>\nबिना मसूल फूक दिया मुर्दा, फर्क इमान में ।।3।।<br><br>\n\nगुरू मानसिंह का ढंग निराला, लख्मीचन्द जमूरा पाला,<br>\nलेकै चाल्या तेग दुधारी, नही पिछाणी प्राणों की प्यारी,<br>\nजा छत्री नै ठोकर मारी, सुत की श्यान मै ।।4।।<br><br>"
      },
      {
        "id": 35,
        "name": "35-साजन हो तनै नही पिछाणी....",
        "story": "<b>वार्ता:- राणी मदनावत ने राजा हरिशचन्द्र को पहचान लिया और वह हाथ जोड़कर क्या कहने लगी।</b><br><br>\n\n\nसाजन हो तनै नही पिछाणी, तेरे चिता बलै रोहताश की ।। टेक ।।<br><br>\n\nपता ना कित किस्मत पड़कै सोगी, हौंणी सब तरिया तै होगी,<br>\nमनै मुश्किल होगी यहां तक ल्याणी, तेरै बान्ध गाठड़ी नाश की   !!1!<br><br>\n\nमै निरभाग कर्म हेठे की, तनै तै दया करी ना जेठे की,<br>\nतनै बेटे की चहिये थी क्रिया कराणी, लेकै थोथी बाही बांस की ।।2।।<br><br>\n\nकदे बोलै था कहकै हूर, तेरी पतिभर्ता मै ना जरूर,<br>\nतनै चाहिये ना थी दूर बगाणी, करी रेह-रेह माटी लाश की ।।3।।<br><br>\n\nलख्मीचन्द भाग लिऐ फुट, राम नै दिन धौली लई लूट,<br>\nछोड़या ना घूंट भरण नै पाणी, तेरे शरबत भरे गिलास की ।।4।।<br><br>"
      },
      {
        "id": 36,
        "name": "36-रोवणं की तै तेरै भूल ....",
        "story": "<b>वार्ता:- अब राजा हरिशचन्द्र राणी मदनावत को क्या कहते है।</b><br><br>\n\nरोवणं की तै तेरै भूल सै, मरघट का मशूल सै,<br>\nबेहूदी-मुधी-सूधी क्यों लाश कररी सै ।। टेक ।।<br><br>\n\nकित तै ठा लाई मुरदार नै, परै लेज्या अपणी बेगार नै,<br>\nबे श्रध्दा-करदा-मुर्दा, क्यों पास धररी सै ।।1।।<br><br>\n\nल्या सवा रूपया धर उरै, मरणां सै तै कितै मर परै,<br>\nतेरै किसकी-जिसकी-विष की चास फिररी सै ।।2।।<br><br>\n\nसवा रूपये नै नाटगी, मुझ नौकर का गल काटगी,<br>\nकिसे टूटे-फूटे-झूठे क्यूं, सांस भररी सै ।।3।।<br><br>\n\nलख्मीचन्द रंग चेत का, मै सूं रूखाला इस खेत का,<br>\nक्यूं ना डरती-फिरती-चरती, या घास घिररी सै ।।4।।<br><br>"
      },
      {
        "id": 37,
        "name": "37-क्यूं भरमावै सै डाणं....",
        "story": "क्यूं भरमावै सै डाण, बोलण लगी बोल रसीला ।। टेक ।।<br><br>\n\nकितके मुर्दे फूक कै जागी, आड़ै एक आधी गाली खागी,<br>\nकड़ै तै इसी कलिहारी आगी, मेरा करण माजणा ढीला ।।1।।<br><br>\n\nकदे छत्री पूरे मण(पर्ण)का था, मेरे कुछ ना घाटा धन का था,<br>\nलाल मेरा सुन्दर बदन का था, यो निर्भाग गात का लीला ।।2।।<br><br>\n\nबात नै कोन्या ऊकण दूंगा, ना मौके नै चूकण दूंगा,<br>\nलाश कती ना फूकण दूंगा, मै छत्री सूं बड़ा हठीला ।।3।।<br><br>\n\nलख्मीचन्द गुरू जी की बाणी, रहै ना बल-विद्या मै हाणी,<br>\nपरे नै हटज्या बेटा खाणी, मेरा कर बैठी ऊंट-मटीला ।।4।।<br><br>"
      },
      {
        "id": 38,
        "name": "38-आप घाट की मालिक बणगी....",
        "story": "<b>वार्ता:- अब राजा हरिशचन्द्र आगे क्या कहता है।</b><br><br>\n\n\nआप घाट की मालिक बणगी, तू अपणा जबर वसीला करकै,<br>\nबेईमान भलोवण लागी, मीठा बोल रसीला करकै ।। टेक ।।<br><br>\n\nकिसनै मारी तरले माट पै, चढकै चलणा कर्म बाट पै,<br>\nलाश नै लेकै आगी घाट पै, गोरे गात नै लीला करकै ।।1।।<br><br>\n\nकित विषयर नै डंक चुभो दिया, मेरा रेत मै लाल लहको दिया,<br>\nमैं होणी नै सब तरियां खो दिया, इज्जत बन्द नुकीला करकै ।।2।।<br><br>\n\nकित घूँघट में दुबकण लागी, चोट कालजै खुबकण लागी,<br>\nक्यूँ शमसाणां में सुबकण लागी, तरले होठ नै ढीला करकै ।।3।।<br><br>\n\nसीखले गुरू मानसिंह तै बाणी, कदे ना हो बल-विद्या की हाणी,<br>\nपरे नै मरज्या बेटा खाणी, बैठगी ऊंट-मटीला करकै ।।4।।<br><br>"
      },
      {
        "id": 39,
        "name": "39-व्याकुल सै मेरा गात पति ....",
        "story": "<b>वार्ता:- अब राणी राजा से क्या प्रार्थना करती है।</b><br><br>\n\n\nव्याकुल सै मेरा गात पति जी, मैं जोडू़ं दो हाथ पति जी,<br>\nतेरी बणरी सै बात पति जी, मेरी समय बिगड़ी हो ।। टेक ।।<br><br>\n\nमै कद की रोऊं आंख्यां नै मीच, बुरी हो सै आपस की खींच,<br>\nके लिखी बीच कर्म हेठे कै, दया नहीं दिल के ढेठे कै,<br>\nतेरे रोहताश कंवर बेटे कै, नागण लड़गी हो ।।1।।<br><br>\n\nमाचग्या दिन धौली विध्वंस, आज बन्द होया चालणा वंश,<br>\nहंस-हंसणी कागाँ के मै, जाणै के लिखदी भागां के मै,<br>\nइन काशी के बागां कै मै, आज पुटगी पड़गी हो ।।2।।<br><br>\n\nबान्ध कै राम नाम का परण, आज ऋषि-मुनियों के पूजकै चरण,<br>\nवर्ण देवता की सेवा करी थी, बेटे कारण विपत भरी थी,<br>\nतेरी खेती मै जो खूद हरी थी, आज कती उजड़गी हो ।।3।।<br><br>\n\nगुरू मानसिंह करै भजन हमेशां, लख्मीचन्द मन जा प्रदेशां,<br>\nबेश्या कै मै गई तकी थी, बर्दां कै मै गई लिखी थी,<br>\nवाहे सूं जो तेरी गैल बिकी थी, ईब तेरी गरज लिकड़गी हो ।।4।।<br><br>"
      },
      {
        "id": 40,
        "name": "40-साजन हो क्यों बोलै, ....",
        "story": "<b>वार्ता:- राणी राजा को एक बार फिर क्या कहती है।</b><br><br>\n\n\nसाजन हो क्यों बोलै, अपणी ब्याही नै धमकाकै,<br>\nपिसा मोहर बराबर होगा, इस कांशी मै आकै ।। टेक ।।<br><br>\n\nफोड़ूं कडै़ भाग खोटे नै, मै दुखी करदी दुख मोटे नै,<br>\nइस निर्भाग जले टोटे नै, कड़ै बिका दिये लाकै ।।1।।<br><br>\n\nकदे मदनावत राज करै थी, इसे टोटे की नही जरै थी,<br>\nलक्ष्मी पायां लागी फिरै थी, धरी ना हाथ तै ठाकै ।।2।।<br><br>\n\nमैं बेटे का फिकर करूं सूं, साजन लेले दया मरूं सूं,<br>\nआज कंगल्या की ढाल फिरूं सूं, शमशाणां के म्हा कै ।।3।।<br><br>\n\nलख्मीचन्द तदबीर यो सै,  मसूल में ले तै चीर यो सै,<br>\nपूंजी मेरी आखिर यो सै, दे दिए काले नै जाकै ।।4।।<br><br>"
      },
      {
        "id": 41,
        "name": "41-राणी मेरे भी उठैं झाल....",
        "story": "राणी मेरै भी उठैं झाल, बेटा याद भतेरा आवै सै ।। टेक ।।<br><br>\n\nअरै छूटग्या तीर साधणा, गया सिर का सेंला बान्धणा,<br>\nचान्दणा था ह्रदय में काल, आज चौगरदै अन्धेरा छावै सै ।।1।।<br><br>\n\nराणी मेरा बदलग्या ख्याल, मेरै भी मोह-ममता का जाल,<br>\nअरै राणी इसे-इसे लाल, के रूखां कै लटके पावै सै ।।2।।<br><br>\n\nदुख नै धुम्मा खूब घुटा दिया, मेरा सब धर्म-कर्म छूटा दिया,<br>\nमनै लूटा दिया धन माल, गया हुआ बखत फेर के थ्यावै सै ।।3।।<br><br>\n\nलख्मीचन्द देखले सब की उठ, खागे खेत खड़े रहगे ठूंठ,<br>\nफूट कै इबके लिकड़ैगी बाल, फिर क्यूकर खेत लहरावै सै ।।4।।<br><br>"
      },
      {
        "id": 42,
        "name": "42-बेटे आळा किला टूटग्याे ....",
        "story": "<b>वार्ता:- अब राजा ने घड़ा भर लिया, लेकिन कमजोरी के कारण सर पर उठा नहीं पाया। इतने में मदनावत भी वहीं पानी भरने के लिए आती है और राजा रानी को देखकर क्या कहता है।</b><br><br>\n\n\nदया करी हर नै दोनो पै, न्यू दर्शन पावण की,<br>\nकद का देखूं बाट घाट पै, माणस के आवण की ।। टेक ।।<br><br>\n\nदिन और रात फिकर मै जा सै, या चिन्ता मेरे जिगर नै खा सै,<br>\nतेरे पति मैं श्रध्दा ना सै, मटका ठावण की ।।1।।<br><br>\n\nविपता पड़गी हाथ नही सै, चैन पड़ै दिन-रात नही सै,<br>\nघड़ा ठवादे कोए बात नही सै, बिल्कुल शरमावण की ।।2।।<br><br>\n\nइतणा अहसान मेरे सिर धरदे, दवाई मेरे जख्म में भरदे,<br>\nहिम्मत करकै श्रृद्धा करदे, एक हाथ लुवावण की ।।3।।<br><br>\n\nगुरू बिन कौण ज्ञान का देवा, थारे बिन कौण पार करै खेवा,<br>\nगुरू मानसिंह की करकै सेवा, लई कार सीख गावण की ।।4।।<br><br>"
      },
      {
        "id": 43,
        "name": "43-लिये थाम हाथ मै काले....",
        "story": "<b>वार्ता:- चीर हाथ में लिऐ हुए राजा हरिशचन्द्र कालिये को क्या कहता है।</b><br><br>\n\n\nलिये थाम हाथ में काले, अपणे मरघट का मशूल ।। टेक ।।<br><br>\n\nमहल एक चणकै त्यार करया था, लाग्या धन-द्रव खरया था,<br>\nएक आळे मै लाल धरया था, रहगे भिड़े-भिड़ाये ताले,<br>\nलाल तै ब्याज सटया ना मूल ।।1।।<br><br>\n\nमुझ बन्दे का पौच भाग था, इस देही कै लगणा दाग था,<br>\nमेरे हाथां का लाया बाग था, पर विधना नै काट दिये डाले,<br>\nगया सूख हजारी फूल ।।2।।<br><br>\n\nकदे तूं रोवै ना सिर धूण रै, पाछै पछतावै पढ-गुण रै,<br>\nध्यान कर गुण-अवगुण चुन रै, अर्ज मेरी सुन रै रड़के आले,<br>\nआबरो की मतन्या करिये धूल ।।3।।<br><br>\n\nखड़या क्यूं होगा दूर परै, चीर के लिऐ बिना ना सरै,<br>\nमतन्या नीत बदी पै धरै, मानसिंह करै छन्द के चाले,<br>\nमाफ कर लख्मीचन्द की भूल ।।4।।<br><br>"
      },
      {
        "id": 44,
        "name": "44-के बूझै सै काले, तेरे ....",
        "story": "के बूझै सै काले, तेरे मरघट का टोटा भरग्या रै ।। टेक ।।<br><br>\n\nऊह्का रक्षक दाता बेली, उसकै धौरे ना पिसा-धेली,<br>\nएक रोवै थी नार अकेली, लड़का बेवारस का मरग्या रै ।।1।।<br><br>\n\nजाणै के लिख दी मेरे भाग म्य, या देह आणी दिखै दाग म्य,<br>\nडाकू बड़ग्या भरे बाग म्य, मेरी बढती कली कतरग्या रै ।।2।।<br><br>\n\nछत्री सत ऊपर जूझै सै, घटग्या त्यौर न्यू कम सूझै सै,<br>\nजै काले सत बूझै सै, मेरा बेटा रोहताश गुजरग्या रै ।।3।।<br><br>\n\nलख्मीचन्द छन्द इसे जड़ियों, कोए मत म्हारे की ढाल बिगड़ियों,<br>\nरै! नाग तेरे फण पै बिजली पड़ियो, मेरे कुणबे का पाछा करग्या रै ।।4।।<br><br>"
      },
      {
        "id": 45,
        "name": "45-ले लिया सिर का चीर....",
        "story": "<b>वार्ता:- अब कालिये के पास से चीर को लेकर हरिश्चंद्र वापिस चल देता है और क्या कहता है।</b><br><br>\n\n\nले लिया सिर का चीर, छत्री हो लिया राही-राही ।। टेक ।।<br><br>\n\nआज मेरी होगी बात कसूत, यो कूढ़ा जाता दीखै ऊत,<br>\nजिनके मरै सै गाबरू पूत, जीवै के वै मर्द-लुगाई ।।1।।<br><br>\n\nआज मेरै ढलग्या नीर नैन का, छूटग्या बख्त मेरे चैन का,<br>\nबेटा रोहताश था कहण का, ऊँ-तै बराबर के-सा भाई ।।2।।<br><br>\n\nमेरा मिटता ना दर्द जिगर का, घणां मारया मरग्या इस डर का,<br>\nपता कोन्या मालिक के घर का, दी जाणैं कै दिन की करड़ाई ।।3।।<br><br>\n\nलख्मीचन्द बण गुरू का दास, कर ईश्वर का भजन तलाश,<br>\nजाकै देख्या था रोहताश, कवर की लाश कै पास गोरी धन बैठी पाई ।।4।।<br><br>"
      },
      {
        "id": 46,
        "name": "46-सवा रूपया नगद लिया करै ....",
        "story": "<b>वार्ता:- अब राजा चीर को वापिस लेकर शमशान घाट पर पहूंच जाता है और राणी को क्या कहता है।</b><br><br>\n\n\nसवा रूपया नगद लिया करै, डयोढा और सवाया कर लिया,<br>\nचीर नै लेकै गात नै ढकले, कर मरघट का आया कर लिया ।। टेक ।।<br><br>\n\nराम जी लग्या मरत्या नै मारण, ये कैसा दुख पड़या सै दारूण,<br>\nमनै सह लई चोट धर्म के कारण, बेचकै गात पराया कर लिया ।।1।।<br><br>\n\nयो लगणां था दाग खोड़कै, उड़े तै मै उल्टा आया बोहड़कै,<br>\nकालिया बोल्या हाथ जोड़कै, मनै खाता खत्म खताया कर लिया ।।2।।<br><br>\n\nकर्मा की नही टलै सै, लागी चोट मेरै नही झिलै सै,<br>\nराणी इसा बेटा कड़ै मिलै सै, बिकण नै गैल उम्हाया कर लिया ।।3।।<br><br>\n\nकहै लख्मीचन्द धोरै आया नंगी कै, यो दुख लागै सतसंगी कै,<br>\nतूं ब्राह्मण कै मै भंगी कै, कुटम्ब था एक दुसाया कर लिया ।।4।।<br><br>"
      },
      {
        "id": 47,
        "name": "47-यो सै कफन मेरे बेटे का साजन....",
        "story": "<b>वार्ता:- जब कालिये के पास से राजा हरिशचन्द्र चीर वापिस राणी को देता है तो राणी क्या कहती है।</b><br><br>\n\n\nयो सै कफन मेरे बेटे का साजन, मेरा ओढण का मुहं ना सै हो ।। टेक ।।<br><br>\n\nमौका विष प्याला पीवण का, ना कोए दर्द जख्म सीवण का,<br>\nहो मेरे साजन जीवण का, रास्ता भाईयां की सूं ना सै हो ।।1।।<br><br>\n\nपेट पापी नै पाड़ गिरूंगी, बेटे बिन के जतन करूंगी,<br>\nमै भी बेटे की गेल मरूंगी, और मेरी क्याहें मै रूहं ना सै हो ।।2।।<br><br>\n\nमनै तन पै दुख खे लिया, रो कै आंसुओं से मुहं भे लिया,<br>\nजिब तनै बेटे पै भी कर ले लिया, बस मेरे मतबल का तूं ना सै हो ।।3।।<br><br>\n\nलख्मीचन्द रपोट लाग री, दुख-विपता की गल घोट लाग री,<br>\nमेरै बेटे की चोट लागरी, मेरे जीवण की न्यूं ना सै हो ।।4।।<br><br>"
      },
      {
        "id": 48,
        "name": "48-राणी ठा बेटे की लाश....",
        "story": "<b>वार्ता:- आगे राजा क्या कहता है।</b><br><br>\n\n\nराणी ठा बेटे की लाश, नदी मै गेर दे रै ।। टेक ।।<br><br>\n\nराणी रहिए पक्के ढेठ म्य, सब्र का मुक्का ले मार पेट म्य,<br>\nअरै काले विषियर की भेंट म्य, बैठी शेर दे रै ।।1।।<br><br>\n\nतेरे तै एक जन्म्या जेठा था, यू बड़े कर्मा का हेठा था,<br>\nजिसा रोहताश तेरा बेटा था, तनै ईश्वर फेर दे रै ।।2।।<br><br>\n\nआज तेरा होया माजणा हलका,तू सब काम छोड़दे छल का,<br>\nअरै मदनावत कपटी दिल का, मेट अन्धेर दे रै ।।3।।<br><br>\n\nमानसिंह भोगै ऐश आन्नद, गुरू जी काटों विपत के फन्द,<br>\nकहै लख्मीचन्द, कवंर की छोड़ राणी मेर दे रै ।।4।।<br><br>"
      },
      {
        "id": 49,
        "name": "49-बण कै आज्ञाकारी चाल्या ....",
        "story": "<b>वार्ता:- अब राजा कालिये के हुक्म से अपनी तलवार ले, राणी को मारने के लिऐ चल देता है तो क्या होता है।</b><br><br>\n\n\nबण कै आज्ञाकारी चाल्या, नंगी सूत कटारी चाल्या,<br>\nहरिशचन्द्र छत्रधारी चाल्या, मारूंगा उस डाण नै ।। टेक ।।<br><br>\n\nदेखै कांशी बाहर खड़ी सै, भवन मै हौंणी आण बड़ी सै,<br>\nएक डाण पड़ी सै पली पलाई, न्यूं कहरे सब लोग लुगाई,<br>\nमाणस एक रोज का भाई, भला किततै आवै खाण नै ।।1।।<br><br>\n\nभेद पटग्या कांशी सारी नै, कूण खोवै इज्जत म्हारी नै,<br>\nकलिहारी नै क्रोध जगा दिया, क्यूकर इतना बोझ उठा लिया,<br>\nसाहूकार का बेटा खा लिया, जुल्म करा अन्याण नै ।।2।।<br><br>\n\nसरै नही ठीक फर्ज तारे बिन,  नौकर बणकै काज सारे बिन,<br>\nमारे बिन के तान बजै सै, छत्राणी का दूध लजै सै,<br>\nबूरा आदमी नही तजै सै, बुरे कर्म की बाण नै ।।3।।<br><br>\n\nइसके मरण मै ना कुछ अन्तर, इब ना चालै जादू-जन्त्र,<br>\nलख्मीचन्द गुरू मंत्र पढग्या, गुरू का बोल जिगर मै गडग्या,<br>\nजा छाती कै ऊपर चढग्या, जगह बता कित जाण नै ।।4।।<br><br>"
      },
      {
        "id": 50,
        "name": "50- कलिहारी, तनै लड़का खा  ....",
        "story": "<b>वार्ता :-   राजा हरिशचन्द्र ने राणी के केश पकड़ लिये और क्या कहने लगा,,,</b><br><br>\n\n\nकलिहारी, तनै लड़का खा लिया सेठ का, तलवार मारूंगा ।। टेक ।।<br><br>\n\nक्यूकर कर इतना बोझ उठा लिया, लड़का साहूकार का खा लिया,<br>\nरै हत्यारी, काम करया बड़ा ढेठ का, तलवार मारूंगा ।।1।।<br><br><br>\n\nसिर काटूंगा क्रोध जागरया, हाथ-पां मुहं कै खुन लागरया,<br>\nके खारी, तनै कुआँ बणा लिया पेट का, तलवार मारूंगा ।।2।।<br><br><br>\n\nतनै घर कुणबे की आज, अपने ब्याहे वर की लाज,<br>\nखोई सारी, तनै भय ना देवर-जेठ का, तलवार मारूंगा ।।3।।<br><br><br>\n\nखा कै सोई नींद आनंद की, रंगत ब्राह्मण लख्मीचन्द की,<br>\nसै न्यारी, रंग सतगुरू जी की भेट का, तलवार मारूंगा ।।4।।<br><br><br>"
      },
      {
        "id": 51,
        "name": "51-क्यूं मेरी छाती पै चढरया....",
        "story": "<b>वार्ता:- राणी ने हरिशचन्द्र को पहचान लिया और क्या कहने लगी।</b><br><br>\n\n\nक्यूं मेरी छाती पै चढरया सै, मनै तेरा बोल पिछाण लिया ।। टेक ।।<br><br>\n\nजल पिया ना खाई रोटी, मनै तकदीर लिखा ली खोटी,<br>\nचाकू चोटी मै गडरया सै, कदे तेरी कटज्यां नरम घिया ।।1।।<br><br>\n\nकिसा ढेठ सरहाऊँ ढेठे का, तूं नही पति मेरे पेटे का,<br>\nमेरै रंज बेटे का बढरया सै, तेरा लरज्या ना हिया ।।2।।<br><br>\n\nकटग्या खेत पड़ी बाढ़ां मै, खून रहया ना मेरे हाडां मै,<br>\nघणा क्यूं लाडां मै लडरया सै, गूँठा घीटी मै दिया ।।3।।<br><br>\n\nलख्मीचन्द ना करिऐ तंगी, मण्ढी में पड़ी थी उघाड़ी नंगी,<br>\nपढाया भंगी का पढरया सै, न्यूं करकै इसा काम किया ।।4।।<br><br>"
      },
      {
        "id": 52,
        "name": "52- दूर तै बतला ले सजन....",
        "story": "<b>वार्ता:- फिर राणी मदनावत क्या कहती है।</b><br><br>\n\n\nदूर तै बतला ले सजन, मैं कड़ै भाजकै जां सू ।। टेक ।।<br><br>\n\nक्यों तनै गैर की ढांला तकली, तनै गाल हजारां बकली,<br>\nएक नै ऐ खाकै छिकली, बतादे मै किस के छोरट खां सूं ।।1।।<br><br>\n\nआज मेरी होगी बात कसूत, यो कुढा जाता दीखै ऊत,<br>\nजिन के मरै गाभरू पूत, दिन-रात सूखती ना आसूं ।।2।।<br><br>\n\nसाजन समय आवणी-जाणी, तनै कोन्या बात पिछाणी,<br>\nतेरी मै मदनावत राणी, पिया जी मैं मानस खाणी ना सूं ।।3।।<br><br>\n\nमानसिंह उंचे दरजे मै, लख्मीचन्द नही हरजे में,<br>\nसजन तेरे करजे मै, तेरे गैल बिकी थी मै वा सूं ।।4।।<br><br>"
      },
      {
        "id": 53,
        "name": "53- के रहै थी पटे बिन जाण....",
        "story": "<b>के रहै थी पटे बिन जाण, गैर के कोए मुद्दा धरया करै ।। टेक ।।</b><br><br>\n\nवा त्रिया डाण कहावै, जो पहलम अपणा कुटम्ब खपावै,<br>\nफेर सबनै मरे मनावै अन्याण, नाश औरां का भी करया करै ।।1।।<br><br>\n\nकालिया असल भंगी का तुखम, नौकर राख्या खर्च कै रकम,<br>\nजिसा कुछ दे-दे हुक्म किसान, करे बिन किस नै सरया करै ।।2।।<br><br>\n\nइस मौके पै डाण हथ्यागी, इब भाग कड़े कै जागी,<br>\nइब मनै पागी तेरी रिठाण, जडै कै तू लुहकती फिरया करै ।।3।।<br><br>\n\nसत भगती म्य ध्यान डटे बिना, लख्मीचन्द हरी रटे बिना,<br>\nसुणी सै पिटे-छिते बिना, बेईमान चोर के हां भी भरया करै ।।4।।<br><br>"
      },
      {
        "id": 54,
        "name": "54-जै तेरी डाण निगाह मै  ....",
        "story": "<b>वार्ता:- राजा हरिशचन्द्र राणी मदनावत को मारने के लिऐ तैयार होता है तो राणी क्या बोलती है।</b><br><br>\n\n\nजै तेरी डाण निगाह में जचली, मार तेरे मारे बिना मरूं थी के ।। टेक ।।<br><br>\n\nबेशक तेग मार मेरे धड़ मै, मोती रहया करै था तेरी लड़ मैं,<br>\nरहूं थी अवधपूरी में तेरी जड़ मैं, बतादे उड़ै छोरट खाया करूं थी के ।।1।।<br><br>\n\nमेरा दुनियां मै भ्रम फूटरया, तूं तै नौकर बण ऐश लूटरया,<br>\nदेख भूखी का पेट टूटरया, बचाकै लाश धरूं थी के ।।2।।<br><br>\n\nसाजन समो आवणी-जाणी, हो तनै कोन्या बात पिछाणी,<br>\nमनैं तूं कहै था बेटा खाणी, उसनै भी आपै खाऐ फिरूं थी के ।।3।।<br><br>\n\nलख्मीचन्द कहै विपता भारी, गई थी पनघट पै बण पणिहारी,<br>\nउस दिन डरग्यी ब्राह्मण की मारी, उड़ै मैं अपणा नीर भरूं थी के ।।4।।<br><br>"
      },
      {
        "id": 55,
        "name": "55- एक तेरे केसा उत और था....",
        "story": "<b>वार्ता:- जब राजा हरिशचन्द्र राणी मदनावत को काटने के लिऐ तैयार होते है तो विष्णु भगवान ने उसकी तेग को पकड़ लिया और साक्षात अपना रूप दिखा कर कहा कि आप दोनो अपने सत पर हो और फिर श्री विष्णु उनको स्वर्ग में चलने के लिए कहते है तो राजा हरिशचन्द्र ने क्या कहा :-</b><br><br>\n\n\nएक तेरे केसा उत और था, वो मेरा करग्या नाश समार कै ।। टेक ।।<br><br>\n\nअपणा गुप्त जख्म सीऊंगा, मैं ठाढे के चरण नीऊंगा<br>\nजब ठंडा पाणी पीऊंगा, इस माणस खाणी का सिर तार कै ।।1।।<br><br>\n\nक्यूं तू इसके बीच अड़ै सै, मेरे ना पल भर चैन पड़ै सै,<br>\nइसके मरणे म्य कसर कड़ै सै, जिब या मुण्डै चढी तलवार कै ।।2।।<br><br>\n\nइतणा एहसान मेरे सिर धरदे, दवाई जख्म बिचालै भरदे,<br>\nसेठ का लड़का जिन्दा करदे, फिर बेशक ले जाईये पुचकार कै ।।3।।<br><br>\n\nलख्मीचन्द हरी गुण गावैंगे, फिर मन इच्छा फल पावैंगे,<br>\nवैं नर पाछै पछतावैंगे, जो गए सत की बाजी हार कै ।।4।।<br><br>"
      },
      {
        "id": 56,
        "name": "56- के दुनियां मै टूक जबर था....",
        "story": "<b>वार्ता:- अब राजा हरिशचन्द्र विष्णु भगवान को क्या कहते है।</b><br><br>\n\n\nके दुनियां मै टूक जबर था, मेरे रोहताश कंवर के नाम का ।। टेक ।।<br><br>\n\nएक अहसान मेरे पै धरदे, मेरा ज्ञान से ह्रदय भरदे,<br>\nमेरे लड़के नै जिंदा करदे, जब करूं दर्श स्वर्ग के धाम का ।।1।।<br><br>\n\nमै अधर्म से बहुत डरूं था, सदा दुनियां के कष्ट हरूं था,<br>\nकदे अवधपुरी मै राज करूं था, आज मेरा दरजा बणया गुलाम का ।।2।।<br><br>\n\nसाची कहूं तेरै सब जरज्या, मेरै सिर सै भंगी का कर्जा,<br>\nजो कर्ज मारकै मरज्या, यो नही काम असल के जाम का ।।3।।<br><br>\n\nमनै सब काम छोड़ दिये गन्दे, जितणे सै उल्फत के धन्दे,<br>\nकहै लख्मीचन्द सुण मुर्ख बन्दे, यो तन भजन बिन किस काम का ।।4।।<br><br>"
      },
      {
        "id": 57,
        "name": "57- थारी यारी बिना हे! प्रभु....",
        "story": "<b>वार्ता:- हरिशचन्द्र भगवान विष्णु से क्या कहता है।</b><br><br>\n\n\nथारी यारी बिना हे! प्रभु, कौण सुख पाया ।। टेक ।।<br><br>\n\nध्रुव भग्त बालेपण म्य, दर्शन दिऐ कोकला बण म्य,<br>\nआसण दिया तनै पहूंचा गगन म्य, हर कै आसण तनै दिवाया ।।1।।<br><br>\n\nपिता-पुत्र का बैर भाई, राम नाम पै हूई लड़ाई,<br>\nनरसिंह बणकै ज्यान बचाई, ताते खम्बे तै प्रहलाद बचाया ।।2।।<br><br>\n\nपार करो दुख के घेरे तैं, इस विपता के अन्धेरे तैं,<br>\nके कुछ खता बणी मेरे तैं, नीच घर घड़ा तनै ढुआया ।।3।।<br><br>\n\nक्यूकर बैठूं दारूण दुख खेकै, तबियत शान्ति जल म्य भेकै,<br>\nआज्ञा सतगुरू जी की लेकै, यो छन्द लख्मीचन्द नै गाया ।।4।।<br><br><br>\n\n<b>नोट:- यह सांग पं जी के सबसे पुराने सांगों में था। जीवन का पहला सांग गांव खटकड़ मे किया था। बेड़ा बान्धने के बाद पहला अनुबंध था। हरिशचन्द्र, पदमावत, राजा नल, ज्यानी चोर, जमाल, रांझा एवं धर्मकौर प० जी ने केवल 18-19 वर्ष की आयु में ही बना लिऐ थे। पहले अनुबंध में ही लोगों ने बेहद पसंद किये। गांव खटकड़ में 7 सांग किये। एक से एक बढकर पसंद किये गये। समय बीतते बीतते इस सांग में मूल भूत परिवर्तन आया। अन्त तक चलने वाले सबसे प्रसिध्द 12 सांगो में से एक यही सांग है।</b><br><br>"
      }
    ]
  },
  {
    "id": 5,
    "name": "5— चापसिंह",
    "dataList": [
      {
        "id": 0,
        "name": "कथासार :—",
        "story": "    गढ नौ महले मारवाड में राजपूत जसवंत हुए, जो शाहजहां बादशाह के दरबार में सेनापति के पद पर कार्य कर रहे थे, उनके लड़के का नाम चापसिंह था, चापसिंह का रिश्ता श्रीनगर से सोमवती के साथ हुआ, जब चापसिंह का विवाह हुआ तो उसी समय राजपूत जसवंतसिंह व उनकी पत्नी दोनों स्वर्ग सिधार गए। चापसिंह अपने पिता की जगह शाहजहां बादशाह के दरबार में कार्य करने लग गऐ। शाहजहां के दरबार में एक और सेनापति था, जिसका नाम शेरखान पठान था, उम्र का अंतर होने से शेरखान पठान चापसिंह से ईर्ष्या रखता था। शादी होने के बाद चापसिंह सोमवती को लेकर अपने घर आ गया, 15 दिन साथ रहे, छुट्टी समाप्ति पर वापस चला गया। 6 माह के बाद छुट्टी लेने के लिए दरबार में हाजिर हो गया, वहीं पर चापसिंह और शेरखान में इस बात पर शर्त लग गई की सोमवती पतिव्रता स्त्री है या नहीं। शेरखान चापसिंह के शहर आता है। एक दुती को चापसिंह की बुआ बनाकर भेज देता है। दुती सोमवती से चापसिंह का पटका व कटार ले आती है तथा स्नान कराने के बहाने यह भी पता लगा लेती है कि सोमवती की बाई जांघ पर तिल है। बस इतनी सी जानकारी तथा पटका कटार की सहायता से सोमवती का सत्य तोड़ना साबित कर देने का प्रयास करता है तो चापंसिह को सुधारने की सजा में फांसी का हुक्मम हो जाता है। आखिर में मिलाई पर सोमवती चापसिंह को सारी बातें समझाती है, कहानी ने मोड लिया और सोमवती नट नचनिया मे मिलकर नाचना-गाना सीख लेती है। उधर फांसी की तारीख आ जाती है और नटनियां इस अवसर को रंगदार बनाने के लिए शेरखान के मार्फत दरबार में नाच गाने की इजाजत मांगती हैं। आज्ञा मिल जाती है, सोमवती के नाचने से बादशाह बहुत खुश हुए और इनाम मांगने को कहते हैं तो बदले में सोमवती कहती है, दरबार में उसका चोर बैठा है जो रात को 500 रू0 छीन लाया । इजाजत मिलने पर सोमवती ने शेरखान की तरफ इशारा किया, शेरखान ने अपना पक्ष स्पष्ट करते हुए कुरान हाथ में उठाकर कसम खाई कि मैंने इस लड़की को या इसके घर को आज तक नहीं देखा है। बस क्या था सोमवती की बात पूरी हुई और बादशाह को कहा फिर शेरखान ने मेरा शत कैसे तोड़ा, उल्टी फांसी शेरखान के गले पड़ गई चापसिंह बरी हो गया।\n"
      },
      {
        "id": 1,
        "name": "1-पांच कदम से मुजरा किन्हा....",
        "story": " पांच कदम से मुजरा किन्हा, झूक कै करी थी सलाम ।। टेक ।।<br><br>\n\n    बड़ा रजपूत शूरमा नामी, होग्या खड़ा तख्त की स्याहमी,<br>\n    मुस्लमान को दई सलामी, और हिन्दू को प्रणाम ।।1।।<br><br>\n\n    सब दरबार सजा हुआ पाग्या, देखकै आनंद दिल में छाग्या,<br>\n    उठकै पाजी फेरण लाग्या, ताजी की पकड़ लगाम ।।2।।<br><br>\n\n    तुम मनै देख प्रेम मै भरियों, ध्यान हरी का धरियो,<br>\n    तुम मेरी सारे रक्षा करियो, जितणे रजपूत तमाम ।।3।।<br><br>\n\n    मोती कद पोया जा लड़ में, भरया रस केले के-सी घड़ मै,<br>\n    गुरू मानसिंह की जड़ मै, रहै लख्मीचन्द गुलाम ।।4।।<br><br>"
      },
      {
        "id": 2,
        "name": "2-होया आनंद कबीला सारा....",
        "story": "<b> वार्ता:- सारे परिवार में खुशी छा गई। जब चापसिंह के आने की ख़बर सोमवती की मां को लगी तो क्या कहने लगी।</b><br><br>\n\n\n    होया आनंद कबीला सारा था, जब सुणी थी बटेऊ के आवण की ।। टेक ।।<br><br>\n\n    जाणैं रजपूता के कायदे नै, अलग कमरे म्य ठहरादे नै,<br>\n    सन्तरी तोश्क-तकिया लादे नै, लेज्या दरी और दत्ती बिछावण की ।।1।।<br><br>\n\n    ईश्वर सबके कारज सारै सै, बेड़ा तै भगतां का पार तारै सै,<br>\n    जिसा आज उमंग रंग म्हारै सै, इसी फेर घड़ी ना थ्यावण की ।।2।।<br><br>\n\n    तजदो बुरी शक्ल नालाकी, बधैं ना बुरी बात मै साखी,<br>\n    मनै तीळ रेशमी ल्या राखी, किसी कर री सो ढील पहरावण की ।।3।।<br><br>\n\n    लख्मीचन्द भेद विधी सारी का, इस रंगत प्यारी-प्यारी का,<br>\n    गाणा हो लयदारी का, घणखरे रीस करैं मुहं बावण की ।।4।।<br><br>"
      },
      {
        "id": 3,
        "name": "3-एक कै एक गल मै घलरी सै....",
        "story": "<b> वार्ता:- सोमवती की सखियां इकट्टी होकर कैसे हंस खेल रही थी।</b><br><br>\n\n\n    एक कै एक गल मै घलरी सै, घर मै फुलवाड़ी सी खिलरी सै,<br>\n    थोड़ी सी छुट्टी मिलरी सै, हो सै देर मनै ।। टेक ।।<br><br>\n\n    सोला वर्ष रही थारे पास, इब बण लण द्यो पति की दास,<br>\n    आश ला़गरी रंग चा की सै, थारी प्रीत घणी बेटी मां की सै,<br>\n    दस दिन की छुट्टी बाकी सै, उडै़ जाणा फेर मनै ।।1।।<br><br>\n\n    मनै सै एक बात का खतरा, यो आदम मनुष्य जन्म में उतरया,<br>\n    सुथरया की कीमत चाहिए सै, मात-पिता की पत चाहिऐ सै,<br>\n    एक माणस की ताकत चाहिए सै, पाइया-सेर मनै ।।2।।<br><br>\n\n    मनै एक धर्म रास्ते पै जचना, जो सच्चे ईश्वर की रचना,<br>\n    ढंग बचनां की पूरी के-सा, कायदे और दस्तूरी के-सा,<br>\n    किमत में कस्तूरी के-सा, पड़या दिखै ढेर मनै ।।3।।<br><br>\n\n    लख्मीचन्द ज्ञान मिलै गुनिया म्य, सत्संग मिलै ऋषि मुनियां म्य,<br>\n    दुनिया में जीणां दस दिन का, यू हाथी गात बिराणे बस का,<br>\n    मन मूर्ख डंडा अंकुश का, ले सै घेर मनै ।।4।।<br><br>"
      },
      {
        "id": 4,
        "name": "4-न्हां धो कै सिर करवाले.....",
        "story": "न्हां धो कै सिर करवाले, तनैं साजन घर जाणा सै,<br>\n    भरी प्रेम मै आज किसा दिन, मुश्किल तै आणा सै ।। टेक ।।<br><br>\n\n    घरां जमाई आवण की, भर उमंग बधाई बांटू,<br>\n    चंरणाव्रत बणां पा धोकै, अमृत कर रस चाटूं,<br>\n    एक दो बर तै उपरले मन तै, घालण तै भी नाटूं,<br>\n    स्याणी बेटी जवान जमाई, पीहऱ मै ना डाटूं,<br>\n    जाइए हसंणी हंस की गैल्या, तेरा जित पाणी-दाणां सै ।।1।।<br><br>\n\n    तीलां के बुगचे गहणा के डिब्बे, ठोक-ठोक भर राखे,<br>\n    डौले बांदी धन माया के, इंतजाम कर राखे,<br>\n    जितने फर्ज बाहण-बेटी के, एक नहीं सिर राखे,<br>\n    हीरे-पन्ने मोहर-अशर्फी, लाल मंगा धर राखे,<br>\n    देखकै दुनियां खुश होज्या, मनै इसा रंग लाणां सै ।।2।।<br><br>\n\n    जैसे जनक के घर पै रंग चाव थे, दशरथ सुत ब्याहवण के,<br>\n    श्री रामचंद्र रक्षक दुनियां के, दुश्मन खुद रावण के,<br>\n    जैसे वृषभान भी भूखे थे, कृष्ण दर्शन पावण के,<br>\n    मैं भी सौ-सौ सुकर मनाऊं, घरां चापसिंह आवण के,<br>\n    दीन जाणकै दर्शन दे दिये, यू अकलमंद स्याणां सै ।।3।।<br><br>\n\n    घर-वर टोह कै धन दे दिया, तकदीर नहीं बांची सै,<br>\n    भगती बिना फलै ना फुलै, या हरी बेल काच्ची सै,<br>\n    जो बिधना नै लिखी भाग मै, वा ऐ बात साच्ची सै,<br>\n    स्याणी नणंद बाहण और बेटी तै, अपणे घंरा आच्छी सै,<br>\n    कहै लख्मीचन्द साज मै मिलकै, हर का गुण गाणा सै ।।4।।<br><br>"
      },
      {
        "id": 5,
        "name": "5-हे! री, इसी कौण सै भाई....",
        "story": "\n  <b>वार्ता:- सोमवती अपने माता के वचन सुनकर क्या कहती है।</b><br>\n\n<hr style=\"bold\">\n    हे! री, इसी कौण सै भाई रोई री, जो कहया ना मानै तेरा ।। टेक ।।<br><br>\n\n    आज म्हारै नया बटेऊ आया, सुणकै आनंद होगी काया,<br>\n    मां मेरी, तूं कहै करूंगी सोई री, न्यूं दमक रहा सै चेहरा ।।1।।<br><br>\n\n    मार लगी इश्क रूप त्रिशूलां की, गात चमेली केसे फूलां की,<br>\n    सै ढेरी, मेरा बालम ले खुश्बोई री, जो जोबन लहरे लेरा ।।2।।<br><br>\n\n    दर्शन करलूं पति धाम का, लेकै जांगी जो मेरे नाम का,<br>\n    तू लेरी, इन्है बंटा सकै ना कोई री, जो खास निमत का मेरा ।।3।।<br><br>\n\n    लख्मीचन्द की सूरत रघुवर मै, सौला साल तलक पीहर मै,<br>\n    कर गेरी, या काया निरमोही री, आज सासरे का फेरा ।।4।।<br><br>"
      },
      {
        "id": 6,
        "name": "6-जो धन माया लिखी....",
        "story": " <b>वार्ता:- चापसिंह अपने मन-मन में क्या सोचता है।</b><br><br>\n\n\n    जो धन माया लिखी भाग मै, घणी नहीं तै थोड़ी मिलगी,<br>\n    या ना बात प्रेम की थोड़ी, सारस के-सी जोड़ी मिलगी ।। टेक ।।<br><br>\n\n    मरता मुल्क हवा की खातिर, बिगड़ज्यां काम ग्वाह की खातिर,<br>\n    दर्द की मर्ज दवा की खातिर, प्रेम की पींद निचोड़ी मिलगी ।।1।।<br><br>\n\n    हूर का था गोरा-गोरा गात, झोंके तै लगैं थे पवन के साथ,<br>\n    रही बागडोर ईश्वर के हाथ, लाख रूपये कैसी घोड़ी मिलगी ।।2।।<br><br>\n\n    बणी जाणूं इन्द्र सभा के-सी पात्र, बड़ी रंग रूप-हुश्न मै चातर,<br>\n    बनड़े के मुंह मीठे खातर, शक्कर के-सी रोड़ी मिलगी ।।3।।<br><br>\n\n    लख्मीचन्द सेवा म्य डटकै, इब नही जांगे परण तै हटकै,<br>\n    52 जनक ब्रह्मा नै रटकै, एक दर्जन दो कोड़ी मिलगी ।।4।।<br><br>"
      },
      {
        "id": 7,
        "name": "7-सुणता जाईए हो बटेऊ....",
        "story": "<b> वार्ता:- सोमवती का डोला तैयार कर दिया गया, सभी सखी सहेली सोमवती को डोले में बिठाने आई तो वहा चापसिंह से चलते समय क्या कहने लगी।</b><br><br>\n\n\n    सुणता जाईए हो बटेऊ, हमनै कहैणी सै दो बात ।। टेक ।।<br><br>\n\n    कदे म्हारी बहना नै धमकावै, हमनै ठग-डाकू चोर बतावै,<br>\n    जब म्हारा लेण आदमी आवै, मत उल्टा ताहिए हो बटेऊं,<br>\n    कर दिए म्हारे माणस की साथ ।।1।।<br><br>\n\n    कहण नै मैं होरी थी घणी हाण की, मारी मरगी शर्म बाहण की,<br>\n    के-के ल्यावैगा चीज खांण की, हमनै भी खवाइये हो बटेऊं,<br>\n    कदे सालियां तै करै ना दुभात ।।2।।<br><br>\n\n    हम तनै देख प्रेम मै भरली, तेरी सुरत देख-देख कै डरली,<br>\n    क्यूं तनै नाड़ तले नै करली, मत शरमाइये हो बटेऊं,<br>\n    हम तनै याद करैंगी दिन-रात ।।3।।<br><br>\n\n    इब घड़ी आज्यागी ऐश-आनंद की, फांसी कटै विपत के फन्द की,<br>\n    शिक्षा लेकै लख्मीचन्द की, लयसुर मै गाइयें हो बटेऊ,<br>\n    सौप दिए सतगुरू जी नै गात ।।4।।<br><br>"
      },
      {
        "id": 8,
        "name": "8-माड़ा माड़ा मन क्यूं कर....",
        "story": " <b> वार्ता:- सोमवती सजधज कर डौले में बैठ जाती है और चापसिंह घोड़े पर सवार होकर चल दिये। थोड़ी देर चलने पर चापसिंह ने अपने सामने दो काले सर्प देखें जो रास्ता काट गये और घुमाकर कोडा़ जब घोड़े को मारने लगा तो हाथ से कोड़ा छूट गया। यह दो किस्म के अपशकुन समझकर घोड़े को रोक देता है। उधर से सोमवती चापसिंह को देखकर अपना डोला रूकवा लेती है और क्या कहने लगी।</b><br><br>\n\n\n    माड़ा-माड़ा मन क्यूं करया हो पिया, हो मै डरगी, हो मै मरगी ।। टेक ।।<br><br>\n\n    पिया बोलै नै कुछ करकै होश, थारा घर रह रया सै कै कोश,<br>\n    जली जोबण जोश काच्ची सी घिया, हो मै डरगी, हो मै मरगी ।।1।।<br><br>\n\n    पिया तुम भजन करो हर क्यां नै, दिये सब काम छोड डर क्या नै,<br>\n    म्हारे घर क्यां नै किमै कहै तै ना दिया,  हो मै डरगी, हो मै मरगी ।।2।।<br><br>\n\n    मनै तूं परमेश्वर तै भी बाध, घी तै क्यों बणैं सै तेल की गाध,<br>\n    के आया याद घोड़ा थाम क्यों लिया, हो मै डरगी, हो मै मरगी ।।3।।<br><br>\n\n    लख्मीचन्द की गौड़ ब्राह्मण जात, सज्जन तेरी गैल रहूंगी दिन-रात,<br>\n    जैसे रघूवर के साथ रही थी सिया, हो मै डरगी, हो मै मरगी ।।4।।<br><br>"
      },
      {
        "id": 9,
        "name": "9-सोण-कसौंण हुऐ राह मै.....",
        "story": " <b> वार्ता:- फिर चापसिंह व सोमवती आपस मे क्या बात करते है।</b><br><br>\n\n\n    सोण-कसौंण हुऐ राह मै, न्यूं डाट लिया घोड़ा ।। टेक ।।<br><br>\n\n <b>चापसिंह:-<br></b>\n    काले सर्प दो राह मै फिरगे, सौण गोरी मेरा मन्दा करगे,<br>\n    मेरे मात-पिता मरगे ब्याह मै, निमत लेग्या होड़ा ।।1।।<br><br>\n\n <b>सोमवती:-<br></b>\n    बात इब छोड़ दिये सब डर की, मिली तनै अर्ध शरीरी घर की,<br>\n    जगत बसै सै हर की छां मै, पर अक्ल का सै तोड़ा ।।2।।<br><br>\n\n <b>चापसिंह:-<br></b>\n    याद कर सारा नक्शा झड़ग्या, आज मेरै नाग बिपत का लड़ग्या,<br>\n    जाणूं नूंण-मिर्च सा पड़ग्या घा मै, फूटकै नै फोड़ा ।।3।।<br><br>\n\n <b>सोमवती:-<br></b>\n    काम चलै ना बेशर्मी तै, नाश होया करै हठधर्मी तैं,<br>\n    इतनी गर्मी तै जाणैं खरसा मै, हवा भी लेगी मोड़ा ।।4।।<br><br>\n\n <b>चापसिंह:-<br></b>\n    मुश्किल होगी मात-पिता मरकै, न्यू घणां बोलूं सूं डर-डर कै,<br>\n    छोड़ू था घोड़ा भर कै चा मै, पर छूट गया कोड़ा ।।5।।<br><br>\n\n <b>सोमवती:-<br></b>\n    कहै लख्मीचन्द बुरी ना तक लूं, तेरी मै सेवा कर-कर छक लूं,<br>\n    तेरी बिकल्यूं गैल महंगे भा मै,ऊँ तै पड़ी म्य रोड़ा ।।6।।<br><br>\n\n <b>चापसिंह:-<br></b>\n    कहै लख्मीचन्द खबर ना गत की, कद म्हारी इज्जत राखैगी पत की,<br>\n    हम बैठे सत की नाव मैं, ईश्वर पार तारै जोडा ।।7।।<br><br>"
      },
      {
        "id": 10,
        "name": "10-झूठा विश्वास पिया....",
        "story": " <b>वार्ता:- चापसिंह की बात सुनकर सोमवती क्या कहने लगी।</b><br><br>\n\n\n    झूठा विश्वास पिया, सौंण ना विचारया करते ।। टेक ।।<br><br>\n\n    प्रेम तै बस्ती दुनियां सारी, मनै तेरी सूरत लागै प्यारी,<br>\n    वैं नर-नारी खास पिया, जो हरी रटकै गुजारा करते ।।1।।<br><br>\n\n    कमी नहीं थी माया-धन की, बहुत घर बाट चले गए बन की,<br>\n    उनकी भी शाबाश पिया, जो आपे नै मारया करते ।।2।।<br><br>\n\n    बहुत दिन तक खेली तीजन मै, इब लगी सुरती हरि भजन मै,<br>\n    कर तन मै तलाश पिया, जो योगी लोग इशारा करते ।।3।।<br><br>\n\n    गुरू मानसिंह होगे प्रसन्न के, लख्मीचन्द भुखे दर्शन के,<br>\n    कृष्ण के जो दास पिया, वो हरगिज ना हारया करते ।।4।।<br><br>"
      },
      {
        "id": 11,
        "name": "11-गांवती-बजांवती ल्यावती.....",
        "story": " <b>वार्ता:- चापसिंह ने फिर घोड़ा चलता कर दिया और थोड़ी देर में नौ महले पहुंच गया। नगर की औरत अगड़-पड़ोसन इकट्टी होकर सोमवती को डौले से तारने आती हैं।</b><br>\n\n<hr color=\"blue\"><br>\n    गांवती-बजांवती ल्यावती क्यूं ना तार, बाहर बहूँ जी का डौला सै ।। टेक ।।<br><br>\n\n    एक तै तुम्हे देनी पडैगी मरोड़ी, कदे समझो ना उम्र की सै थोड़ी,<br>\n    जोड़ी ना सजती दो बिन, मोह बिन, जोबन का रंग लूट-झूठ,<br>\n    रती नहीं तोला सै ।।1।।<br><br>\n\n    वा किसी चंदा की तरह दमकती, मेरे ह्रदय मै श्यान रमकती,<br>\n    चमकती एक-एक रेख देखकै, मैं बेकूफ-रूप,<br>\n    गजब केसा गोला सै ।।2।।<br><br>\n\n    बोल मेरे सुण लियो मत मतिमंद के, फांसे काट बगाओ दुख-फंद के,<br>\n    आनंद के रंग, राग, बाग लागते जिगर मैं-घर मैं,<br>\n    लुगाइयां का रौला सै ।।3।।<br><br>\n\n    लख्मीचन्द करैं सेवा शुरू जी, ज्ञान से होंगे पार धुरु जी,<br>\n    म्हारे गुरू जी का रंग, ढंग, गंग का, अस्नान ध्यान,<br>\n    ज्ञान का झिकोला सै ।।4।।<br><br>"
      },
      {
        "id": 12,
        "name": "12-कट्ठी होगी लुगाई....",
        "story": "<b> वार्ता:- अब पड़ोस की औरत इकट्टी हो गई।</b><br><br>\n\n\n    कट्ठी होगी लुगाई, जितणी कुटम्ब-कबीले की ।। टेक ।।<br><br>\n\n    सारी खड़ी हाजरी म्य पा गई, दिल म्य देख आनंदी छा गई,<br>\n    मिलकै आ गई चाची-ताई, जितणी कुटंब-कबीले की ।।1।।<br><br>\n\n    रंग शादी केसा लगी छांटण, लगी कपटी दिल नै डांटण,<br>\n    चली घर-घर बांटण बधाई, जितणी कुटंब कबीले की ।।2।।<br><br>\n\n    फूल साफे में टांगण लगी, रंग खुशी में रांगण लगी,<br>\n    घर में मांगण लगी मिठाई, जितणी कुटंब कबीले की ।।3।।<br><br>\n\n    लख्मीचन्द छन्द का परण, ले सच्चे सतगुरु की शरण,<br>\n    लगी भावज करण हंघाई, जितणी कुटंब-कबीले की ।।4।।<br><br>"
      },
      {
        "id": 13,
        "name": "13-छोटी बड़ी नार मिलकै....",
        "story": "<b> वार्ता:- अब सभी अगड़ पड़ोसन रंग चाह के गीत गाती है।</b><br><br>\n\n\n    छोटी बड़ी नार मिलकै, गावै मंगल चार मिलकै,<br>\n    मृगा कैसी डार मिलकै, नई बहू नै तारण आई ।। टेक ।।<br><br>\n\n    खड़ी डौले कै चारूं खूंट, रही थी रंग चमन का लूट,<br>\n    हे! ऊठ बहू क्यूं ना घर नै चालै, डौले बीच पदमनी सी हालै,<br>\n    सोमवती तेरी पीतस घालै, पांच असर्फी मुंह दिखाई ।।1।।<br><br>\n\n    कुछ सुझै ना दंगे-रौले मै, राख्या नेग नही भोले मै,<br>\n    डौले मैं तैं बाहर लिकड़कै, देखी बीर खड़ी जड़-जड़ कै,<br>\n    पीतस के पायां मै पड़कै, एक मोहर दी पांया पड़ाई ।।2।।<br><br>\n\n    कट्ठी घणी लुगाई होली, बणगी हूरां बरगी टोली,<br>\n    एक बुढिया बोली नजर फलाकै, मुंह दिखाइए बहू पल्ला ठाकै,<br>\n    बीरां पर कै हाथ लफाकै, बड़ी मुश्किल तै पुचकारण पाई ।।3।।<br><br>\n\n    कोए बे-भागी पड़कै सोगी, बहू थी सुथरी देखण जोगी,<br>\n    शीलक होगी एक-एक कै, लख्मीचन्द कहैं नजर टेक कै,<br>\n    कहै लुगाई रूप देखकै, धन्य-धन्य सै बहू जिसनै जाई ।।4।।<br><br>"
      },
      {
        "id": 14,
        "name": "14-एक बात का रंज सै....",
        "story": "<b> वार्ता:- चापसिंह सोमवती को अपना परिचय देता है अपने बारे में। सोमवती प्यार से सारी कहानी सुनती है। इस मौके पर ब्राह्मण लख्मीचन्द ने किस प्रकार के बोल लगा दिये।</b><br><br>\n\n\n    एक बात का रंज सै, गौरी मेरे धड़ मै,<br>\n    तेरे कौण करैगा लाड, सासू-नणंद नही जड़ मै ।। टेक ।।<br><br>\n\n    म्हारा-तेरा बीर मर्द का नेग, भरे कपड़ा तैं ठाडे बेग,<br>\n    ज्यों रहा लिकड़ तेग मै बाड, मोती पिरो लिऐ लड़ मै ।।1।।<br><br>\n\n    परी आखिर नै यू तेरा घर सै, रूप तेरा चन्द्रमां सा दर सै,<br>\n    जाणूं बरसै गर्ज कै साढ, टहलज्या जल पीपल-बड़ मै ।।2।।<br><br>\n\n    बात दो करै नै गुरबत कैसी, आड ऋषियां नै ज्यो पर्वत कैसी,<br>\n    बोल मै शर्बत केसी गाढ, भरया रस केले केसी घड़ मै ।।3।।<br><br>\n\n    कहै लख्मीचन्द हंसती बरियां की, बणी खड़ी रहो ढाल परियां की,<br>\n    तनै सब तरियां की ठाड, धर्म की तेग बन्धी कड़ मै ।।4।।<br><br>"
      },
      {
        "id": 15,
        "name": "15-सांस-सुसर और नणंद-पति....",
        "story": "<b> वार्ता:- अब सोमवती चापसिंह की बात सुनकर क्या कहती है।</b><br><br>\n\n\n    सांस-सुसर और नणंद-पति, सब जगह समझती तुमनै,<br>\n    मैं पतिव्रता बीर सजन, जाणूं सूं धर्म किस्म नै ।। टेक ।।<br><br>\n\n    जो बाळम की दास स्त्री, सदा ऊंच-नीच नै तोळै,<br>\n    चाहे आठूं पहर उदास रहै, पर साजन तैं हंसकै बोळै,<br>\n    लड़ै ना झगड़ै चुगली ना चोरी, ना कितै फिरती डोळै,<br>\n    आये गये की शर्म करै, नित्य रहणा परदे ओळै,<br>\n    दरखत समान सब मनुष्य समझकै, सोचूंगी पति धर्म नै ।।1।।<br><br>\n\n    नही गुमान रूप-धन घर का, और ना-ऐ उछलकै चाळै,<br>\n    पति के बदले भीड़ पड़ी मै, ज्यान देण की भी शाळै,<br>\n    पुरूष बिराणा बाप बराबर, ना कदे दिल हाळै,<br>\n    मंगता आज्या तै पर्दा करकै, भीख जरूरी घाळै,<br>\n    मंगता के जाणै नफे-टोटे और, घर के धन घणें-कम नै ।।2।।<br><br>\n\n    बख्त उठकै धन्धै लागै, पति नै न्हवाकै न्हाणा,<br>\n    धोती करकै करै रसोई, यो पतिव्रता का बाणा,<br>\n    साजन नै परमेश्वर समझै, उसके ही गुण गाणा,<br>\n    जीम झूठकै पति चल्या जा, पाछै भोजन खाणा,<br>\n    ओढ-पहरकै सादेपण तै, हाजिर करदे दम नै ।।3।।<br><br>\n\n    मानसिंह सतगुरू की सेवा, शिष्य लख्मीचन्द करण नै,<br>\n    शिष्य नै सतगुरू, सती नै बाळम, पूजण लायक चरण नै,<br>\n    दुनियां भरी पड़ी अवगुण की, एक सांगी नाम धरण नै,<br>\n    झूठी दे कै शाबाशी, ये इब होज्यां ऊत मरण नै,<br>\n    बहोत कहैं प्रचार बिना ना, स्वाद आवंता हमनै ।।4।।<br><br>"
      },
      {
        "id": 16,
        "name": "16-चापसिंह नै हाजिर होणा....",
        "story": " <b>वार्ता:- अब चापसिंह क्या विचार करता है।</b><br><br>\n\n\n    चापसिंह नै हाजिर होणा, मन मै डरण लाग्या,<br>\n    ब्याही कान्ही का, न्यूं फिकर करण लाग्या ।। टेक ।।<br><br>\n\n    बादशाह नै हुक्म दिया, वो हान्डै सै मन मै कै,<br>\n    दुख-सुख टन्टे-झगड़े, सौ-सौ बीतैं सै दिन मै कै,<br>\n    मां-बाप मरे का तन मै कै, तार सा फिरण लाग्या ।।1।।<br><br>\n\n    कुणसे जन्म में कर्म करया था, या लाग लगा कद ली,<br>\n    15 दिन राजी खुशी बीते, इब कौण समय सध ली,<br>\n    अपनी छूट बिराणी बदली, कौंण मरण लाग्या ।।2।।<br><br>\n\n    हो बाप कमाऊ चाचा-ताऊ, जब बेटे नै ब्याहियों,<br>\n    जननी माई एक-दो भाई, जब कोए नौकर जाईयों,<br>\n    करे कमाऐ-खाऐ बिन भाई, यो किसनै सरण लाग्या ।।3।।<br><br>\n\n    मानसिंह सतगुरू बिन भाई यो, कौण काट सकै फन्द नै,<br>\n    मंगते-भूखे कोढी-कंगले, सब चाहवै ऐश-आनंद नै,<br>\n    किसा भूल जमाना लख्मीचन्द नै, नाम धरण लाग्या ।।4।।<br><br>"
      },
      {
        "id": 17,
        "name": "17-साच बता हो, तेरा माड़ा....",
        "story": " <b>वार्ता:- अब सोमवती पूछती है, मेरे भरतार कैसी चिंता में डूबे हो तो चापसिंह और सोमवती आपस मे कहते है।</b><br><br>\n\n\n    साच बता हो, तेरा माड़ा मन क्यूं सै ।। टेक ।।<br><br>\n\n    <b>सोमवती:-<br></b>\n    पहर री तेरे नाम की बेशर, रूप खिला जाणूं क्यारी-केसर,<br>\n    मेरै लेखै परमेश्वर, तू सै ।।1।।<br><br>\n\n    चापसिंह:-<br></b>\n    तूं भगवान समझकै पूजै, तेरे बिन और बता के सुझै,<br>\n    साच्च बुझै सै तै, मेरी तेरे-ऐ मै रूह सै ।।2।।<br><br>\n\n    सोमवती:-<br></b>\n    क्यूं ना साची बात बतावै, जब तेरी गोरी बुझणा चाहवै,<br>\n    जै झूठ बहकावै, तै तनै मेरी-ऐ सूं सै ।।3।।<br><br>\n\n    चापसिंह:-<br></b>\n    कपटी दिल मै ठाड करूं, पर्वत की ज्यूं आड करू,<br>\n    तेरे लाड करूं, तेरा चन्द्रमां सा मुंह सै ।।4।।<br><br>\n\n    चापसिंह:-<br></b>\n    जब तू मीठी-2 बोली, परि तनै तबियत मेरी चरोली,<br>\n    मेरी छुट्टी पूरी होली, मनै घणां रंज न्यूं सै ।।5।।<br><br>\n\n    सोमवती:-<br></b>\n    लख्मीचन्द धर्म की खिचंली, फिकर करै जैसे जल बिन मछली,<br>\n    मेरै पक्की जचली, पिया ज्यूं की ज्यूं की सै ।।6।।<br><br>"
      },
      {
        "id": 18,
        "name": "18-तड़के का इकरार जाण....",
        "story": "<b> वार्ता:- अब चापसिंह क्या कहता है।</b><br><br>\n\n\n    तड़के का इकरार जाण का, जाणां पड़ै जरूर प्यारी रै,<br>\n    गौरी रै, मै छ: महीने मै आल्यूँगा ।। टेक ।।<br><br>\n\n    तू चौकस रहियो छत्राणी, कदे होज्या ना धर्म की हाणी,<br>\n    ताता पाणी धरया न्हाण का, मद-जोबन का तन्दूर प्यारी रै,<br>\n    तू कड़ मलईए मै न्हाल्यूँगा ।।1।।<br><br>\n\n    मै पाट चाल्या तेरे तै न्यारा, करणा पड़ै जरूर गुजारा,<br>\n    ना कोए प्यारा चतर बाण का, रखणा पड़ै मंजूर प्यारी रै,<br>\n    उसतै टहल कराल्यूँगा ।।2।।<br><br>\n\n    मनै भाग लिखा लिया मुआ, न्यून तै झेरा न्यून कुंआ,<br>\n    यू सूवा करै विचार खाण का, रूत का पकया अंगूर प्यारी रै,<br>\n    आप समय पै खाल्यूँगा ।।3।।<br><br>\n\n    लख्मीचन्द मत मारै होड़ा, कदे भिड़ज्या रोडे तै रोड़ा,<br>\n    यो घोड़ा सै सवार ठाण का, दाणा मिलै भरपूर प्यारी रै,<br>\n    इस पै चढ जाल्यूँगा ।।4।।<br><br>"
      },
      {
        "id": 19,
        "name": "19-छूट्टी के दिन पूरे होगे....",
        "story": "<b>वार्ता:- अब चापसिंह सोमवती को क्या समझाता है।</b><br><br>\n\n\n    छूट्टी के दिन पूरे होगे, दरबारां मै जाणा होगा,<br>\n    परमेश्वर का भजन करया कर, छ: महीने मै आणा होगा ।। टेक ।।<br><br>\n\n    घणखरे जन्म ले सै नाम धरण नै, कित तैं आवैं बिना करें पेट भरण नै,<br>\n    जिब हाथ-पैर दिए काम करण नै, रोज कमाकै खाणा होगा ।।1।।<br><br>\n\n    जै जाणा चाहवै स्वर्ग धाम नै, तजकै रहिऐ बूरे काम नै,<br>\n    रटया कर अपणे पति के नाम नै, साजन का गुण गाणा होगा ।।2।।<br><br>\n\n    मेरी फिकर नै ज्यान बोचली, काया मीन की तरह नोचली,<br>\n    जै तनै मन मै बूरी सोचली, तै दोनों कुलां कै लाणा होगा ।।3।।<br><br>\n\n    दोनो मिलकै प्रीत पालैंगे, परण तै हरगिज ना हालैंगे,<br>\n    लख्मीचन्द चुगकै चालैंगे, जितणा पाणी-दाणा होगा ।।4।।<br><br>"
      },
      {
        "id": 20,
        "name": "20-टन्टे-झगड़े करैं भतेरी....",
        "story": "<b> वार्ता:- चापसिंह अब सोमवती को आजकल की औरतों के बारे में क्या बताता है।</b><br><br>\n\n\n    टन्टे-झगड़े करैं भतेरी, घर-कुणबे कै स्याहमी,<br>\n    खोटी बीर घणी दुनियां मै, करते मर्द गुलामी ।। टेक ।।<br><br>\n\n    घर मै धन सासू के निमत का, रूप दिया ब्रह्मा नै,<br>\n    मात-पिता नै घर बर टोह दिया, मरे ल्हाज-शर्मा नै,<br>\n    साजन की ना सेवा करती, दें छोड नेम-धर्मा नै,<br>\n    काम के मद मै खसम नै खाळे, फेर रोवैं कर्मा नै,<br>\n    इन कामां के बस मै होकै, होज्या देश मै नामी ।।1।।<br><br>\n\n    पति की ओड़ तैं निर्मुख होकै, चलता वंश मिटादे,<br>\n    दो भाईयां मै चुगली खाकै, चौड़ै शीश कटादे,<br>\n    रूस-मटक लड़-भड़ नखरा कर, पति की कदर घटादे,<br>\n    बदमाशी करै एैर-गैर तै, लुह्क्मा माल चटादे,<br>\n    पड़ी रहै दुख-दर्द बतादें, करले गात हरामी ।।2।।<br><br>\n\n    सावित्री नै धर्म के कारण, पति जिवा लिया मरता,<br>\n    सीता पत्नी श्री रामचन्द्र की, जनक पिता ना धरता,<br>\n    कुटुम्ब के दुख में पाण्डों का कुणबा, रहया बणा मै फिरता,<br>\n    उसके पति दास बणें खुद दासी बणी, इसी हों सै पतिव्रता,<br>\n    कीचक से सिर मार मरे, ना पड़ी धर्म मै खामी ।।3।।<br><br>\n\n    लख्मीचन्द सती देहूति की, वा करले याद कमाई,<br>\n    स्वयंम्भू मनू नै अपणी बेटी, ऋषि कर्दम कै ब्याही,<br>\n    गई चौकड़ी बीत बहत्तर, ना इश्क नै चित मै लाई,<br>\n    पति नै हूक्म दिया औलाद करण का, जब नौ कन्या जाई,<br>\n    एक मन्वंतर तक पति सेवा मै, वा बोई भी ना जामी ।।4।।<br><br>"
      },
      {
        "id": 21,
        "name": "21-पिया सपने म्य दिखोगे....",
        "story": "<b> वार्ता:- अब सोमवती चापसिंह से क्या कहती है और चापसिंह क्या जवाब देता है।</b><br><br>\n\n\n    पिया सपने म्य दिखोगे सारी रात,<br>\n    एकली तै क्यूकर जोबन डाटया जा ।। टेक ।।<br><br>\n\n   <b> सोमवती:-<br></b>\n    भजूंगी इतनै सिर धड़ पै सै, मोती चमक रहया लड़ पै सै,<br>\n    मेरा तड़पै सै सारसणी सा गात,<br>\n    मिली जोड़ी तैं सारस पाटया जा ।।1।।<br><br>\n\n    <b>चापसिंह:-<br></b>\n    मैं निर्भाग कर्म का हेठा, मिल्या रहया जो म्हारा तेरा-पेटा,<br>\n    तनै बेटा देगा रधुनाथ,<br>\n    बधावा घर-घर बाटया जा ।।2।।<br><br>\n\n <b>सोमवती:-<br></b>\n    तनै जाते नै देख भीड़ी सै धरणी, पार सै जो बड़यां नै बरणी,<br>\n    नौकरी ना करणी अपणे हाथ,<br>\n    हुक्म तै किस तै नाटया जा ।।3।।<br><br>\n\n  <b>चापसिंह:-<br></b>\n    लख्मीचन्द कदे जा ना टूल, सजन मेरे कदे जा ब्याही नै भूल,<br>\n    जोबन फूल चमेली का क्यूकर कटैंगे दिन-रात,<br>\n    कैसे रंग जोबन का छांटया जा ।।4।।<br><br>"
      },
      {
        "id": 22,
        "name": "22-जी क्यूकर लागैगा अकेली....",
        "story": "<b>वार्ता:- चापसिंह सोमवती से कहता है, मै शाहजहां के दरबार मै नौकरी करता हूं, बस 15 दिन की छूट्टी मिली थी जो पूरी हो चुकी है, अब मुझे जाणा पड़ेगा। सोमवती कहती है पिया आपके बिना मै अकेली नहीं रहै सकती और क्या कहती है</b><br><br>\n\n\n    जी क्यूकर लागैगा अकेली का, हो पिया तूं जा सै,<br>\n    तेरा फिकर करूंगी दिन-रात, तेरे बिन के दिखै हो जले इस घर मै ।। टेक ।।<br><br>\n\n    जाण की सुणकै जी लिकड़ै सै, मेरे चेहरे का नूर झड़ै सै,<br>\n    जब जोड़ा बिछड़ै सै मन मेली का, हो खोटी डाह सै,<br>\n    हो सै नर्म बीर की जात, प्रीति बहुत घणी ब्याहे वर मै ।।1।।<br><br>\n\n    के मेरी आच्छी लागी ना टहल, बता के करण लाग्या मेरी गैल,<br>\n    तूं सै दीवा महल हवेली का, हो देखै चा सै,<br>\n    घलै तेल जलण नै बात, अन्धेरा मत करिये हो जांगी डर मै ।।2।।<br><br>\n\n    जोड़ी सजती कोन्या दो बिन, बात बणै ना दूसरे के मोह बीन,<br>\n    जल्या जोबन फूल चमेली का, हो मंहगा भा सै,<br>\n    सब खिल रहे फल पात, लिऐ खश्बोई हो ठाकै कर मै ।।3।।<br><br>\n\n    मानसिंह गुरू के सै तेरी सलाह, सजन ब्याही का काट चल्या गला,<br>\n    मलाह जै तू भूखा पिसा-धेली का, या तै सत की ना सै,<br>\n    बली लख्मीचन्द के हाथ, पार तर जाणा सै ला सुरती हर मै ।।4।।<br><br>"
      },
      {
        "id": 23,
        "name": "23-हो भर जा सै तै भरतार....",
        "story": "<b> वार्ता:- जब चापसिंह जाऩे लगा तो सोमवती क्या कहती है।</b><br><br>\n\n\n    हो भर जा सै तै भरतार, भूल मत जाईऐ ।। टेक ।।<br><br>\n\n <b>सोमवती:-<br></b>\n    भजन से पार हुए ऋषि अत्री, कदे पापी की तरै ना कतरी,<br>\n    हो पिया छत्री हो नशेदार, टूल मत जाईए ।।1।।<br><br>\n\n <b>चापसिंह:-<br></b>\n    घर-घर में आनंद छावैंगे, सब रल-मिल मंगल गावैंगे,<br>\n    गोरी आवैंगे तीज-त्योहार, फूल मत जाईए ।।2।।<br><br>\n\n <b>सोमवती:-<br></b>\n    प्रेम घणा नणदी के भाई मै, कदे घिरकै मरज्यां करड़ाई मै,<br>\n    कहूं मेरी राही मै दिलदार, गाड सूल मत जाईए ।।3।।<br><br>\n\n <b>चापसिंह:-<br></b>\n    चाहे घर-कुणबे तै लड़ी रहिए, धर्म पै तू सही खड़ी रहिए,<br>\n    घर मै पड़ी रहिए बेमार, कुह्ल मत जाईए ।।4।।<br><br>\n\n <b>सोमवती:-<br></b>\n    पिया या ना सै बात जरा सी, कदे समझो ना ठठ्ठा-हांसी,<br>\n    पिया फांसी आळी सार, झूल मत जाईए ।।5।।<br><br>\n\n <b>चापसिंह:-<br></b>\n    घणा मारया मरता इस डर तै, लुगाई तैं हों सै परै डगर तै,<br>\n    कहूं इस खूंटे पर तै नार, खुल मत जाईए ।।6।।<br><br>\n\n <b>सोमवती:-<br></b>\n    पड़ैगी बात बिपत म्य  मथनी, छोडू ना धर्म रूप की जतनी,<br>\n    हो पिया हथनी ज्यूं दरिया पार, हूल मत जाईए।।7।।<br><br>\n\n <b>चापसिंह:-<br></b>\n    कहै लख्मीचन्द बण धर्म का धौरी, काबू मैं रखिए जीभ चटोरी,<br>\n    मेरी गोरी घर तै बाहर, मूल मत जाईए ।।8।।<br><br>"
      },
      {
        "id": 24,
        "name": "24-सुपना तै आया बैरी.....",
        "story": "<b> वार्ता:- चापसिंह को नौकरी पर जाने के बाद एक दिन सपना दिखाई दिया और सपने मे अपने सोमवती के करार को याद करता है और सपने के बारे मे मन मे क्या सोचता है।</b><br><br>\n\n\n    सुपना तै आया बैरी दौड़ कै, करार परी का हो लिया ।। टेक ।।<br><br>\n\n    सपने मै पहूंच गया सुसराड़, सहम की कर बैठा था राड़,<br>\n    साली होगी करकै बाड़, चारो ओड़ कै,<br>\n    मनैं शरमां कै तले नै मुहं गो-लिया ।।1।।<br><br>\n\n    सपने मै होरी झड़ा-झड़ी थी, गहणा पहरें एक धड़ी थी,<br>\n    पंलग की जड़ मै खड़ी थी, कर जोड़कै,<br>\n    मीठी बोल चित्त मोह लिया ।।2।।<br><br>\n\n    सपना देख्या सबतै न्यारा, मीठा बोल लागता प्यारा,<br>\n    परी नै करया इशारा, गर्दन मोड़कै,<br>\n    पहलम साबण तै मुहं धोलियां ।।3।।<br><br>\n\n    लख्मीचन्द काम छोड़ डर के, काम कई याद आवण लगे घर के,<br>\n    सिर के केश निचौड़ कै,<br>\n    मींडी मै बोरला पो लिया ।।4।।<br><br>"
      },
      {
        "id": 25,
        "name": "25-बिस्तर पर तै चल्या....",
        "story": " <b> वार्ता:- अब चापसिंह अपने सपने का हाल कैसे सुनाता है।</b><br><br>\n\n\n    बिस्तर पर तै चल्या उठकै, आवण लग्या तिवाळा,<br>\n    दोहफारा दिन ढल्या शिखर तै, सुण सपने का चाळा ।। टेक ।।<br><br>\n\n    जो कमरा पहळम देख्या, वो फेर नजर मै आग्या,<br>\n    बैठ गया कुर्सी पै जमकै, सब सोदा मन भाग्या,<br>\n    जड़ मै हूर सिंगर कै बैठी, जब बतलावण लाग्या,<br>\n    मीठा-मीठा बोल हूर का, काट कालजा खाग्या,<br>\n    यो बुलबुल कैसा बच्चा, किसनै ध्यान लगाकै पाळा ।।1।।<br><br>\n\n    गोरी-गोरी बईयां नरम कलाई, चूड़ी लाल-हरी थी,<br>\n    चंद्रमा से मस्तक ऊपर, बिंदी ठीक धरी थी,<br>\n    जुल्फ लटकरी ईत्र रमा री, इंद्राणी कैसी परी थी,<br>\n    गोरा गात और आंख कटीली, स्याही बीच भरी थी,<br>\n    ढूंगे ऊपर चोटी लटकै, जाणू नाग लहरावै काला ।।2।।<br><br>\n\n    मीठी बाणी पान छालियां, जाणै गौरां लाकै चाळै,<br>\n    साड़ी कर री मटणे आळी, गैल पवन की हाळै,<br>\n    न्यारे-न्यारे हर्फ बोलती, लिख-लिख खत से डाळै,<br>\n    बैठा कंवर दूर कुर्सी पै, सांस सब्र के घाळै,<br>\n    के सपने का जिक्र करुं, यूं तै सपना ऐ-उत निराळा ।।3।।<br><br>\n\n    चला उठकै जगांह छूटगी, कमरा फेर बताइयो,<br>\n    निंघा उकगी कुछ ना दिखै, मेरा पलंग कै हाथ लवाइयो,<br>\n    इश्क बुरा जंजाल जगत मै, कोए मत इश्क कमाइयो,<br>\n    बहया ज़माना पाणी की ज्यूं, सोच समझल्यो भाइयों,<br>\n    कहै लख्मीचंद लागी चोट जिगर पै, बे-अकलां का गाळा ।।4।।<br><br>"
      },
      {
        "id": 26,
        "name": "26-लड़का फिकर करै मन-मन....",
        "story": "<b>वार्ता:- काफी समय हो जाता तो एक दिन चापसिंह मनमन क्या सोचता है।</b><br><br>\n\n\n    लड़का फिकर करै मन-मन म्य, कदे पड़ज्या मनोरथ रीता,<br>\n    रहते हुए चापसिंह नै, यो पांचवा महीना बिता ।। टेक ।।<br><br>\n\n    मेरै उठै सैं झाल बदन म्य, ना कुछ बाकी रहरी तन म्य,<br>\n    जैसे रामचंद्र तड़पे थे बण म्य, रावण कै भटकै थी सीता ।।1।।<br><br>\n\n    पतिव्रता का ध्यान सही हर पै, लागरी सै चोट जिगर पै,<br>\n    जिसकी बहू एकली घर पै, वो माणस के फिरै सै जीता ।।2।।<br><br>\n\n    सहम कित करूं शरीर की ढेरी, चिंता घर की सै शाम-सवेरी,<br>\n    मेरै उठै झाल भतेरी, अग्नि का रहया लाग पलीता ।।3।।<br><br>\n\n    सतगुरु जी नै ज्ञान बांट दिया, लख्मीचन्द नै तन्त छांट दिया,<br>\n    जैसे श्री कृष्ण नै फंद काट दिया, अर्जून को सुणा कै गीता ।।4।।<br><br>"
      },
      {
        "id": 27,
        "name": "27-छ: महीने की कहण सै....",
        "story": "<b>  वार्ता:- चापसिंह ने जब छूट्टी की दरखास्त दी तो क्या लिखा।</b><br><br>\n\n\n    छ: महीने की कहण सै, रहया सै महीना एक,<br>\n    दे दिये छूट्टी जाण की ।। टेक ।।<br><br>\n\n    चाहे भूखा-कंगला हो चाहे अमीर, सब का सुख चाहवै सै शरीर,<br>\n    बीर-मर्द बिन्या रहण से, और चाहे सुख रहो अनेक,<br>\n    चन्दगी ना खेलण खाण की ।।1।।<br><br>\n\n    बिना जमा किसा साहूकार, मर्द बिन रहै बेहूनी नार,<br>\n    असवार अलहदा रहण से, बिना पछाड़ी बिना मेख,<br>\n    घोड़ी के जगह पकड़ै सै ठाण की ।।2।।<br><br>\n\n    न्यूं सोचै जमींदार अगेती, फायदा कुछ दे ना फसल पछेती,<br>\n    खेती का दुख सहण से, जब ईश्वर राखै टेक,<br>\n    कमाई हो सफल किसान की ।।3।।<br><br>\n\n    लख्मीचन्द छन्द की विधि, समय किसे एक-आधे की सधी,<br>\n    नदी का अमीरस बहण से, हो जिनकै ज्ञान का विवेक,<br>\n    मिलै उन्है प्रभी न्हाण की ।।4।।<br><br>"
      },
      {
        "id": 28,
        "name": "28-छत्राणी तैं दियो रै मिला....",
        "story": "<b>वार्ता:- अब शेरखां सोमवती की परिक्षा लेने की के लिऐ नौ महले की तरफ चलता है। रास्ते मे में एक वैश्याओं का बाजार था। शेरखां वैश्याओं के पास जाता है और क्या कहता है।</b><br><br>\n\n\n    छत्राणी तैं दियो रै मिला, मेरी बाजी लगरी ज्यान की ।। टेक ।।<br><br>\n\n    विधि जाणों सो प्रेम जोड़ण की, चमची थारै हाथ रोड़न की,<br>\n    सत तोड़न की मेरी सै सलाह, कहैं सै वा पूरी सै धर्म ईमान की ।।1।।<br><br>\n\n    विपता मेटो दुखिया नर की, जगह बता राजपूतां के घर की,<br>\n    जड़ै संगमरमर की बिछी सै सिला, मैं भी करलूं सैल मकान की ।।2।।<br><br>\n\n    तू मेटैं नै मेरा अन्देशा, तुमनै लूट लिया जगत बणाकै पेशा,<br>\n    परियां कैसा तेरा रै गला, म्ह पीक चमक रही पान की ।।3।।<br><br>\n\n    लख्मीचन्द ज्यान झोके पै, पाणी लादे नै शौके पै,<br>\n    इस मोके पै दिये काम चला, जब इज्जत रहै पठान की ।।4।।<br><br>"
      },
      {
        "id": 29,
        "name": "29-कर खामोश होश कर दिल.....",
        "story": "<b> वार्ता:- अब शेरखां कहता है आपके शहर में कोई सोमवती नाम की छत्राणी बताई है। तुम मुझे उससे मिलादों तुम्हारा अहसान जिन्दगी भर नही भूलंगा। इतनी बात सुनकर सभी वैश्या गुस्से में भर कर शेरखां को एक बात के द्वारा क्या कहती है।</b><br><br>\n\n\n    कर खामोश होश कर दिल मै, ना डूबैगां बिन पाणी,<br>\n    नाम लेण तैं धरती लरजै, वा रजपूतां की राणी ।। टेक ।।<br><br>\n\n    एक नहुष भूप नै बण में जाकै, करी तपस्या भारी,<br>\n    स्वर्ग का राजा बणा दिया, जा तकी इन्द्र की नारी,<br>\n    इश्क नशे में अंधा हो करी, ऋषियां की असवारी,<br>\n    धर्म नष्ट होया श्राप दे दिया, लात ऋषि कै मारी,<br>\n    स्वर्ग तै गिरग्या अजगर बणग्या, ना गई शक्ल पिछाणी ।।1।।<br><br>\n\n    इन्द्र-चंदा दोनों चले, मथकै एक बात नै,<br>\n    गौतम के घरां पहुंच गए, जारी करण रात नै,<br>\n    मुर्गा बण चंदा ललकारया, घेरा दिया स्यात नै,<br>\n    जाण पट्टी जब श्राप दे दिया, मुश्किल हुई गात नै,<br>\n    नीच कै मुर्गा चांद कै स्याही, इन्द्र कै भगजाणी ।।2।।<br><br>\n\n    सबतै खोटा कहैं जगत मै, चोर-जार का बाणां,<br>\n    जूतां पिटता फिरै रात-दिन, लगै कुटम्भ कै लाणां,<br>\n    पर तरिया और पर धन की ढब, चहियें नही लखाणां,<br>\n    आड़ै आए नै कोए ना बरजै, सुणो प्रेम तैं गाणां<br>\n    खोटी तकै नशे मै टूहलै, के पीहरया सै बिन छाणी ।।3।।<br><br>\n\n    लख्मीचन्द भजन कर हर का, जिन्दगी सै दिन दस की,<br>\n    इतणा दम तेरे मैं कोन्या, मै भेदी सूं नस-नस की,<br>\n    बुरंयाँ नै दहशत छत्रापण की, ज्यूं हाथी नै अंकुश की,<br>\n    जै रजपूतां नै जाण पाटगी तै, बात रहै ना बस की,<br>\n    काट तेरे दो टूकड़े करदें, बिलक्या करैगी पठाणी ।।4।।<br><br>"
      },
      {
        "id": 30,
        "name": "30-हे! मै न्यूं आगी....",
        "story": " <b> वार्ता:- इतनी बात सुनकर शेरखां वहाँ से चल पडा। चलते चलते मन मे पुरानी वेश्या याद आती है, जिसका नाम तारा था। शेरखां ने सारा हाल बता दिया तथा अब तारा नौ महले पहूच जाती है। तारा चापसिंह के बारे में बताकर सोमवती से कहती है कि तेरे आने से इस घर मे दोबारा रोशनी की किरण दिखाई दी। मुझे जब यह खबर मिली तो सोचा एक बार मिल आऊं तारा दुति और क्या-क्या कहती है।</b><br><br>\n\n\n    हे! मै न्यूं आगी मेरा मन करया, गई उठ प्रेम की झाल,<br>\n    बहू मै तनै देखण आई हे ।। टेक ।।<br><br>\n\n    फिकर मनै रहै था इस घर की ओड़ का, तनै मिल्या साजन तेरी जोड़ का,<br>\n    म्हारै कई करोड़ का धन धरया, खूब बरत धन माल,<br>\n    जिवो तेरी नणदी का भाई हे ।।1।।<br><br>\n\n    रंग चढरया चमन हरे पै, कदे करैं ईश्वर दया मेरे पै,<br>\n    हो राजी तेरे पै हर तेरा, गोद खिलाइये लाल,<br>\n    तनै यो घर दे बस्या दिखाई हे ।।2।।<br><br>\n\n    कदे यो जग साहूकार कहै था, सारा कुणबा आनंद सहै था,<br>\n    रहै था माणसां तै घर भरया, समय-समय के ख्याल,<br>\n    समय नै हवा इब फेर चलाई हे ।।3।।<br><br>\n\n    इब आग्या सै बख्त आनंद का, फांसा कटै विपत के फन्द का,<br>\n    लख्मीचन्द का छन्द खरया, समझ लिऐ सुर ताल,<br>\n    दया करै देबी माई हे ।।4।।<br><br>"
      },
      {
        "id": 31,
        "name": "31-सोमवती शुभ नाम मेरा....",
        "story": "<b>वार्ता:- अब सोमवती तारा की सेवा करती हूई और अपना परिचय देती हुई क्या कहती है।</b><br><br>\n\n\n    सोमवती शुभ नाम मेरा, बहू बोली पायां पड़कै,<br>\n    प्रेम तै मुट्ठी भरण लागगी, दोनों पैर पकड़कै ।। टेक ।।<br><br>\n\n    बूरे कामां का तजन करया करूं, सेवन पूजन भजन करया करूं,<br>\n    परमेश्वर का भजन करया करूं, सवा पहर कै तड़कै ।।1।।<br><br>\n\n    ताता जल सै पैर धो लिए, रोऊं तै दुख गैल रो लिए,<br>\n    पति गए नै महीने पांच हो लिए, मरूं अकेली सड़ कै ।।2।।<br><br>\n\n    तीळ रेशमी हरी-भरी सै, नौ बुलकां की नाथ धरी सै,<br>\n    कारीगर नै त्यार करी सै, हरे नगीने जड़कै ।।3।।<br><br>\n\n    लख्मीचन्द कहै और गति के, बीर-मर्द हम पौच रति के,<br>\n    घणे सतावैं लाड पति के, कदे ना बोल्या लड़कै ।।4।।<br><br>"
      },
      {
        "id": 32,
        "name": "32-सभा मै तिल का सुणा निशान....",
        "story": " <b> वार्ता:- सोमवती स्नान करने लगी तो धोखे से तारा देखती है कि सोमवती का बाई जांघ पर काला तिल है। अब सोमवती तारा की विदाई करते समय कहती है कि बुआ जी राजी होकर जाना। दूसरी तरफ शेरखां ने बादशाह के सामने फटका कटार रख देता है। और कहता है कि ये सब मै चापसिंह की छत्राणी के पास से लाया हूं। चापसिंह ने फटके-कटार को मानने से इन्कार करता है तो शेरखां तिल का निशान की कहता है तो चापसिंह क्या कहता है।</b><br><br>\n\n\n    सभा में तिल का सुणा निशान, झड़गी चेहरे की लाली,<br>\n    कद्र रजपूतां की घटी ।। टेक ।।<br><br>\n\n    मै डोब्या तेरे एतबार नै, दुख दे दिया ब्याही नार नै,<br>\n    मारने गए मृग भगवान, सीता छल करकै ठाली,<br>\n    रावण पहूंचा पंचवटी ।।1।।<br><br>\n\n    तूं मनै दीन दुनी तैं खोगी, डाण मार्ग मै कांटे बोगी,<br>\n    होगी सोमवती बेईमान, शेरखां बण बैठा बाली,<br>\n    तेरी सुग्रीव तै प्रीत हटी ।।2।।<br><br>\n\n    शेरखां दरबारां में सजग्या, ढोल तेरी बदनामी का बजग्या,<br>\n    विक्रम तजग्या महल मकान, बकी थी पिंगला नै गाली,<br>\n    भरथरी नै पाछै जाण पटी ।।3।।<br><br>\n\n    गळ मै घलया विपत का फन्द, म्हारे सब छूटगे ऐश-आनंद,<br>\n    लख्मीचन्द धरै तेरा ध्यान, दुर्गे तूं दंगल मै ध्या ली,<br>\n    तेरी कलयुग मै जोत डटी ।।4।।<br><br>"
      },
      {
        "id": 33,
        "name": "33-मै आरते के जोग, तनै....",
        "story": "<b> वार्ता:- चापसिंह अब क्या कहता है।</b><br><br>\n\n\n    मै आरते के जोग, तनै निरभाग, बता कित छोडया रै ।। टेक ।।<br><br>\n\n    पतिवर्ता धर्म बतावै थी, पठाण के नै घरां बुलावै थी,<br>\n    खुवावै थी मोहन भोग, अडा़ न्यू गोडे कै गोडा रै ।।1।।<br><br>\n\n    वैं के कहे बिना ऊकैं थे, बोल मेरी छाती मैं दूखैं थें,<br>\n    सभा के सब थूकैं थें लोग, मरूं ले क्यां का ओडा रै ।।2।।<br><br>\n\n    कद सुख होगा परम परे जितणा, दण्ड फल मिलज्या कर्म करे जितणा,<br>\n    आज मेरै माणस मरे जितणा सोग, तनै किस पाजी पै पैहरा ओढा रै ।।3।।<br><br>\n\n    लख्मीचन्द ये नक्शे झड़गे, आज मेरै नाग विपत के लड़गे,<br>\n    उघड़गे जाणै किन कर्मा के रोग, चला दिया कोड़ा-कोड़ा रै ।।4।।<br><br>"
      },
      {
        "id": 34,
        "name": "34-ताने मतना मारै, गोरी....",
        "story": " <b>वार्ता:- अब सोमवती और चापसिहं की क्या वर्तालाप होती है।</b><br><br>\n\n\n    ताने मतना मारै, गोरी थारी मरज्यागी ।।टेक।<br><br>\n\n    <b>सोमवती:-<br></b>\n    मैं ना नेम धर्म तै घटी, बता तनै किसतै मालूम पटी,<br>\n    तेरी नाव डटी सै किनारै, खेवैगा तै तरज्यागी ।।1।।<br><br>\n\n    <b>चापसिंह:-<br></b>\n    जै पतिवर्ता प्रण नै त्यागै, जती मर्द कित डूबण भागै,<br>\n    जीवती रही तै सारै, मेरी रेह-रेह माटी करज्यागी ।।2।।<br><br>\n\n    <b>सोमवती:-<br></b>\n    साजन या बात बणी कुछ न्यूं ना, खाती झूठी भाई की सूं ना,<br>\n    क्यूं ना समय विचारै, ना तेरी सारै बात बिखरज्यागी ।।3।।<br><br>\n\n    <b>चापसिंह:-<br></b>\n    देखणा चाहता ना एक घड़ी, तू काली नागण बणकै लड़ी,<br>\n    खड़ी चीर नै उभारै, मेरै के रोए तै जरज्यागी ।।4।।<br><br>\n\n    <b>सोमवती:-<br></b>\n    म्हारा तेरा बीर-मर्द का नेग, भरया कपड़्या तैं ठाढा बैग,<br>\n    क्यूं तेग नै समारै, मेरी आप्पै गर्दन चिरज्यागी ।।5।।<br><br>\n\n    <b>चापसिंह:-<br></b>\n    आज मेरा दुख भरया शरीर, सांप लिकड़ग्या पीटूं लकीर,<br>\n    बीर जो आबरो नै तारै, इज्जत पै माटी फिरज्यागी ।।6।।<br><br>\n\n    <b>सोमवती:-<br></b>\n    लख्मीचन्द बोल की सजा, जाणग्यी मै सिर पै छागी कजा,<br>\n    तेरी धजा सै चुबारै, गेरैगा तै तलै गिरज्यागी ।।7।।<br><br>"
      },
      {
        "id": 35,
        "name": "35-पगड़ी थी रजपूत की....",
        "story": "<b> वार्ता:- चापसिंह कहता है कि रजपूतों की पगड़ी उतार ली। इस प्रकार चापसिंह क्रोध मे भरकर क्या कहता है।</b><br><br>\n\n\n    पगड़ी थी रजपूत की, तनै तार बगादी गाल मै ।। टेक ।।<br><br>\n\n    राही चलणी ना ठीक कुरी थी, सदा म्ह के गलै छूरी थी,<br>\n    कदे धाक बूरी गजपूत की, आज लिया लाद ऊंट की ढाल मै ।।1।।<br><br>\n\n    तूं निरभाग पेट की काळी, मनै तै इबै देखी-भाळी,<br>\n    डाळी समझूं था चन्दन मजबूत की, तूं रही जाम लीलबड़ी जाल मै ।।2।।<br><br>\n\n    डरूं सूं सत टुटण के भय से, ना तै सिर काट उडादूं एैसे,<br>\n    जैसे शिवजी नै मेर तज पूत की, गणेश का सिर काट उडा दिया बाल मै ।।3।।<br><br>\n\n    लख्मीचन्द कोड मचा दिया फैल, डोब दिया रजपूतां का छैल,<br>\n    जैसे नूणांदे गैल सज पूत की, कत्ल करावै थी दया कहां चण्डाल मै ।।4।।<br><br>"
      },
      {
        "id": 36,
        "name": "36-तनै मेरी लई आबरो....",
        "story": "<b>वार्ता:- अब सोमवती विनति करती है, हे! पतिदेव मुझे कोई खबर नही है। मै आपके गुस्से का कारण नही समझी। फिर चापसिंह क्या जवाब देता है।</b><br><br>\n\n\n    तनै मेरी लई आबरो तार, बस बदकार,<br>\n    हट बूरी नार, परे सी नै बैठज्या ।। टेक ।।<br><br>\n\n    जब तेरा जिकर चल्या पंचात मैं, तनै बूरी करी मेरी साथ मैं,<br>\n    सब थूकै था संसार, हंस दरबार,<br>\n    छंट बूरी नार, परे सी नै बैठज्या ।।1।।<br><br>\n\n    बच्चया आळा खेल खिलावंती, कई बार इसी मन मै आंवती,<br>\n    जाणू तन्यै गेरूं ज्यान तै मार, कस तलवार,<br>\n    कट बूरी नार, परे सी नै बैठज्या ।।2।।<br><br>\n\n    तनै काम करया बड़े फैल का, बेड़ा रजपूतां के छैल का,<br>\n    तनै डोब दिया मझधार, धंस बीच गार,<br>\n    डट बूरी नार, परे सी नै बैठज्या ।।3।।<br><br>\n\n    कहै लख्मीचन्द छन्द के जोड़ तै, हम भी मर लिये सै तेरी ओड़ तै,<br>\n    ले चन्दण मणियां की लार, घिस एक सार,<br>\n    रट बूरी नार, परे सी नै बैठज्या ।।4।।<br><br>"
      },
      {
        "id": 37,
        "name": "37-छ: महीने की कहग्या था....",
        "story": " <b>वार्ता:- सोमवती चापसिंह से पूछती है ये कौन शेरखान है। जिसका नाम लेकर आप मुझ पर ये घटिया आरोप लगा रहे हो। यहां पर तो बस आपकी बुआं जरूर आई थी। इतनी सुनकर चापसिंह समझ गया, कि यह कोई धोखा है। और सोमवती निरदोष है। इसके साथ कोई छल हूआ है, पर मन मे कुछ प्रशन अब भी बाकि थे। अब सोमवती से क्या  वर्तालाप करता है।</b><br><br>\n\n\n    छ: महीने की कहग्या था, तनै सोचकै जिन्दगी काटी कोन्या,<br>\n    था ढंग तेरी ईज्जत बिगड़ण का, तूं दो चीजां तै नाटी कोन्या ।। टेक ।।<br><br>\n\n    जब तै बच्ची बणै थी प्रण की, रही ना दासी पति के चरण की,<br>\n    मेरी सधली सै घड़ी मरण की, कितै लिकड़ण नै घाटी कोन्या ।।1।।<br><br>\n\n    घुण नै खा लिया पेट चणे का, के अर्सा था दिन घणे का,<br>\n    मजा चखाता बुआ पणे का, वा आज तलक तनै डाटी कोन्या ।।2।।<br><br>\n\n    बैरण जागी बिना औलादी, मेरे मरे की गमी ना श्यादी,<br>\n    तनै पति की फन्द मै ज्यान फसादी, तेरै कोढ लाग देह पाटी कोन्या ।।3।।<br><br>\n\n    जब तूं बच्ची बणै थी भगत की, तनै सब मेटी पैड़ अगत की,<br>\n    लख्मीचन्द कर सैल जगत की, रोज बसण नै जांटी कोन्या ।।4।।<br><br>"
      },
      {
        "id": 38,
        "name": "38-तू रजपूतां की राणी तेरे....",
        "story": "<b> वार्ता:- अब सोमवती नटणियों से गाणा-नाचणा सीखने की याचना करती है तो उनसे सोमवती को क्या जवाब मिलता है।</b><br><br>\n\n\n    तू रजपूतां की राणी तेरे तै, नाच्या भी ना जाणे का ।। टेक ।।<br><br>\n\n    खतरा हो सांस-सांस पैं, चालैं उस मालक की आस पै,<br>\n    नटणी बण कै बांस पै, जांच्या भी ना जाणे का ।।1।।<br><br>\n\n    यूं काम नही तेरे लाक, पति बिन नहीं बीर की साख,<br>\n    झूठे माणस का वाक, कदे जांच्या भी ना जाणे का ।।2।।<br><br>\n\n    चाहे कितनाऐ सुख होज्या पीहर का, मर्द बिन धेळा ना उठै बीर का,<br>\n    जो लेख लिख्या तकदीर का, और तै बांच्या भी ना जाणे का ।।3।।<br><br>\n\n    लख्मीचन्द कहै शरीर साधणा, मुश्किल होज्या मन कपटी बान्धणा,<br>\n    भठियारी का रांधणा, अलूणां-काच्चा भी ना जाणे का ।।4।।<br><br>"
      },
      {
        "id": 39,
        "name": "39-हे! थारी भाग्यवान की....",
        "story": " <b>वार्ता:- अब सोमवती क्या कहती है।</b><br><br>\n\n\n    हे! थारी भाग्यवान की जड़ मै, को-दिन मेरा भी गुजारा होज्या हे ।। टेक ।।<br><br>\n\n    तुम सोवो जब सोया करूंगी, थारे मल-मल पां धोया करूंगी,<br>\n    मोती पोया करूंगी लड़ मै, मेरे आते सुख सारा होज्या हे ।।1।।<br><br>\n\n    पती मनै करग्या दुख की आझण, कद पायां मै टूम लगै बाजण,<br>\n    हम तुम साझण रहैंगी बगङ मै, चाहे सब कुणबा न्यारा होज्या हे ।।2।।<br><br>\n\n    हरदम रहूगीं हाजरी मै खली, थारी आज्ञा बिन जां ना टली,<br>\n    मै भी एक फली लाग रहूंगी घड़ मै, केला तूं स्वर्ग किनारा होज्या हे ।।3।।<br><br>\n\n    लख्मीचन्द बख्त का गवाह, महल बणवाले आनंद की दवा,<br>\n    चलै हवा भादवे के झड़ मै, झांकीदार चौबारां होज्या हे ।।4।।<br><br>"
      },
      {
        "id": 40,
        "name": "40-सिरकी के मै करै गुजारा....",
        "story": "<b> वार्ता:- अब नाचने वाली और सोमवती की आपस मे क्या बातचीत होती है।</b><br><br>\n\n\n    सिरकी के मै करै गुजारा, तेरा रंगीला महल,<br>\n    हम प्रदेशी दूर के, तूं किसकी चालै गैल ।। टेक ।।<br><br>\n\n    म्हारा सै नटां का बाणां, हमनै पड़ै मांगणा-खाणा,<br>\n    एक जगह ना म्हारा ठिकाणा, करै चौगरदे सैल ।।1।।<br><br>\n\n    जिनस आवै काम पास की, के घूर डोबगी नणंद-सास की,<br>\n    के घर मै बोदी बेल नाश की, के पति त्यागग्या छैल ।।2।।<br><br>\n\n    तू रस की भरी बाणी सै, समझले तूं अकलमन्द स्याणी सै,<br>\n    तूं रजपूता की राणी सै, तेरी कौण करैगा टहल ।।3।।<br><br>\n\n    लख्मीचन्द कहै बात ख्याल की, तूं मुरगाई असल ताल की,<br>\n    थारै अरथ सुत्र गज पालकी, और बुग्गी टिम-टिम बैल ।।4।।<br><br>"
      },
      {
        "id": 41,
        "name": "41-तेरे तै नाच्या ना जाणे.....",
        "story": "<b>वार्ता:- अब नटणी सोमवती को एक बात के द्वारा क्या समझाती है।</b><br><br>\n\n\n    तेरे तै नाच्या ना जाणे का, तू राजा की राणी,<br>\n    कठिन मांगणी भीख ।। टेक ।।<br><br>\n\n    मरैगी किसे नै आच्छी भुंडी बकदी, क्यूं आख्यां पै ठेकर ढकदी,<br>\n    जो बेमाता नै लिख दी, गैर तै बाच्यां ना जाणे का,<br>\n    उसकी कलम निमाणी, लिऐ पकड़ धर्म की लीख ।।1।।<br><br>\n\n    बुरी नाचण-गावण की कार, यो सै परखणिया संसार,<br>\n    मंगती बणकै नै दात्तार, कोई जाच्यां भी ना जाणे का,<br>\n    मुश्किल नाड झुकाणी, दे डोब बिराणी सीख ।।2।।<br><br>\n\n    क्यूकर विष का प्याला घूंटया, कुटम तै मेल-मुलाहजा टूटया,<br>\n    हो जो कई जन्म का झूठा, कदे साच्या भी ना जाणे का,<br>\n    रहैगी झुठी-ऐ बाणी, वो बात कहण की ना ठीक ।।3।।<br><br>\n\n    गुरू मानसिंह बचना का बान्धा, हिय चांदणा नेत्र का आन्धा,<br>\n    लख्मीचन्द भठियारी का रान्धया, कदे काचा ना जाणे का,<br>\n    गुरू की टहल बजाणी, कति रहण की ना फिंक ।।4।।<br><br>"
      },
      {
        "id": 42,
        "name": "42-वैं पतिव्रता बीर नही....",
        "story": "<b>वार्ता:- अब नटणीयों को सोमवती पर दया आई। और सोमवती उनके साथ रहकर नाचना-गाणा करने लगी। फिर जल्द ही बहूत सुन्दर कलां सीख गई कि समुह की बागडोर हाथ में आ गई। दूसरी तरफ चापसिंह को दरबार मे लाया जाता है। शेरखां ने मनादी करा दी कि चापसिंह को फांसी पर लटकाया जाये। इस खुशी में नाच-गाणा करवाना चाहता है। नाच-गाणे वाले की सरदार सोमवती से मिला और दरबार मे प्रस्तुति क न्यौता दिया। बहूत सारा धन देता है। अब आगे-आगे शेरखां और पीछे-पीछे सोमवती जाकर दरबार मे पहूच गयें। जब सोमवती को चापसिंह ने शेरखां के साथ देखता है तो क्या कहता है।</b><br><br>\n\n\n    वैं पतिव्रता बीर नही, जिनकै शर्म नही बड़े-छोटे की ।। टेक ।।<br><br>\n\n    वो सब जीत जगत का जंग ले, जाण कोये पतिव्रता का रंग ले,<br>\n    बाध कंगले तै अमीर नही, जै लुगाई मिलज्या महर-मलोटे की ।।1।।<br><br>\n\n    लुगाई हो चाहे किसे निर्धन की, पर हौणी  चाहिएे पक्के मन की,<br>\n    उनकी आच्छी तकदीर नहीं, जिन नै ना परख खरे-खोटे की ।।2।।<br><br>\n\n    उसका जाणू सूं खोज कति मैं, अवगुण ना पावै नार सती मै,<br>\n    पति मै जिसका सांझा-सीर नही, वा के साथी रहैगी नफे-टोटे की ।।3।।<br><br>\n\n    कहै लख्मीचन्द विचार सौंण नै, सिध्द ना हो तै ले धार मौन नै,<br>\n    हौंण नै जै जगह फकीर नही, तै लुगाई चाहिए दास सोटे की ।।4।।<br><br>"
      },
      {
        "id": 43,
        "name": "43-दिया गाड सभा म्य बांस....",
        "story": "<b> वार्ता:- जैसे ही सोमवती दरबार में पहूचती है। अपनी कलां का प्रदर्शन करती है तो कवि ने क्या वर्णन किया।</b><br><br>\n\n\n    दिया गाड सभा म्य बांस, कोए नाचै कोए कलां करै ।। टेक ।।<br><br>\n\n    आज म्हारी सधरी औळी घड़ी, आज पासंग ना कदे थी धड़ी,<br>\n    रो पड़ी घाल सबर के सांस, रो-रो अंखिया मल्या करै ।।1।।<br><br>\n\n    मै भजन करूं दिन निस के, प्याले पिऊँ भक्ति रस के,<br>\n    जिसके बालम कै ना हो विश्वास, लुगाई वा म्ह-ऐ मै जल्या करै ।।2।।<br><br>\n\n    चिंता मेरे गात मै जगी, सुख की समय सौ-सौ कोस भगी,<br>\n    लगी नाचण-गावण की चास, चाल मुरगाई ज्यूं चल्या करै ।।3।।<br><br>\n\n    नाचणां-गाणां काम शुरू का, या प्रजा सै खेत बरू का,<br>\n    यो लख्मीचन्द गुरू का दास, राम जी सबका-ऐ भला करै ।।4।।<br><br>"
      },
      {
        "id": 44,
        "name": "44-तनै मेरी लई आबरो डाट....",
        "story": "<b> वार्ता:- जब शेरखां ने कुरान उठाकर यह हल्फ ले लिया कि उसने आज से पहले सोमवती को नही देखा है तो शेरखां बादशाह ने शेरखां को फांसी का हूक्म दे दिया। और चापसिंह को बरी कर दिया। अब चापसिंह सोमवती के पास जाता है और उससे क्या कहता है।</b><br><br>\n\n\n    तनै मेरी लई आबरो डाट, ना तै ब्योंत मरण का हो लिया था ।। टेक ।।<br><br>\n\n    तूं सब गुणां तै हूर भरी सै, मेरे हृदय मै लिखी धरी सै,<br>\n    तनै मेरी गेल्या इसी करी सै, जैसे बण मै न्यारा पाट,<br>\n    नल दमयन्ती नै टोह लिया था ।।1।।<br><br>\n\n    तूं पतिव्रता नार जरूर, मनै तू न्यू करदी थी दूर,<br>\n    जैसे शिवजी की दृष्टि करूर, तै लिए पार्वती के सिर काट,<br>\n    फिर जन्मी शिव मोह लिया था ।।2।।<br><br>\n\n    इसी करी तनै ब्याह पत से, जुणसा पतिव्रता आळे मत से,<br>\n    जैसे राणी मदनावत के सत से, भीड़ी हुई थी स्वर्ग की बाट,<br>\n    कांशी शहर स्वर्ग मै ढो लिया था ।।3।।<br><br>\n\n    लख्मीचन्द आनंद लहरे में, धन्य-धन्य रंग गोरी तेरे सेहरे मैं,<br>\n    आज इस कलयुग के पहरे में, तूं के उन सतियां तैं घाट,<br>\n    मनै कांटया जिसा बो लिया था ।।4।।<br><br>"
      },
      {
        "id": 45,
        "name": "45-पिछला कर्म ध्यान....",
        "story": "\n    <b>वार्ता:- हार-जीत की बाजी चापसिंह और शेरखां में लगी हूई थी। चापसिंह कहने लगा, शेरखां। मै तेरी ज्यान को बख्श देता हूं, परन्तू आगे के लिये मेरी बात याद रखना। अब चापसिंह शेरखां को क्या समझाता है।</b><br><br>\n\n    पिछला कर्म ध्यान मै ल्याणा, अपणै हाथ नही सै,<br>\n    गैर बीर के मोह मै फंसणा, आछी बात नही ।। टेक ।।<br><br>\n\n    स्वाद जीभ का रूप देखणा, यो माणस नै मारै,<br>\n    इश्क की सुणकै चित मै धरले, ज्ञान की नही बिचारै,<br>\n    तरहां-2 की ले खश्बोई, फिरै भरमता सारै,<br>\n    गर्म-सर्द दुख-सुख ना मानै, भूख-प्यास भी हारै,<br>\n    ना तै झूठे आशिक फिरै भतेरे, सुख दिन-रात नही सै ।।1।।<br><br>\n\n    पर त्रिया से जो नर-बन्दे, इश्क कमाणा चाहवैं,<br>\n    ठाढी नदी बहै नर्क की, प्यावैं और न्हावावैं,<br>\n    गैर पुरूष और गैर स्त्री, जो खुश हो इश्क कमावै,<br>\n    उनकी ताती मूरत कर, लोहे की अग्नि बीच तपावै,<br>\n    मार-पीट कै छिन्न-भिन्न करदे, रहै जात-जमात नही सै ।।2।।<br><br>\n\n    पर त्रिया के तजण की श्रद्धा, जै किसे नर मै हो तै,<br>\n    पतिव्रता के कायदे करती, जै इसी ब्याही घर मै हो तै,<br>\n    जितणी नीत बदी मै राखै, जै इतनी हर मै हो तै,<br>\n    मिटज्या आवागमन राम का़, नाम जिगर मै हो तै,<br>\n    भला जीव का मन मैं सोचै, अपणा गात नही सै ।।3।।<br><br>\n\n    लख्मीचन्द कहै बुरा जमाना, सोच-समझ कै चलणा,<br>\n    लुच्चे-गुण्डे बेईमाना तै, सौ-सौ कोसां टलणा,<br>\n    एक नुक्ता तै लिखा वेद मै, प्यारा सेती मिलणा,<br>\n    जिसतै इज्जत-धर्म बिगड़ज्या, उसकै गल नही घलणा,<br>\n    यारी कै घरां जारी करणा, इसतै बत्ती घात नही सै ।।4।।<br><br>"
      },
      {
        "id": 46,
        "name": "46-जाण दे हो भुलज्यां....",
        "story": "<b>वार्ता:- अब सोमवती चापसिंह से क्या कहती है।</b><br><br>\n\n\n    जाण दे हो भुलज्यां पिया, रंज-फिकर नै त्याग दे ।। टेक ।।<br><br>\n\n    इसी हो सै पतिव्रता नारी, तन पै ले ओट मुसीबत भारी,<br>\n    पार्वती जै शिव की प्यारी, क्रोध करे तै पति सती कती,<br>\n    धड़ तै सर नै त्याग दे ।।1।।<br><br>\n\n    तन पै भारी विपत सही थी, जान फन्दे कै बीच फही थी,<br>\n    दमयन्ती पति के साथ गई थी, दुख-सुख नै एकसार समझ,<br>\n    पतिव्रता घर नै त्याग दे ।।2।।<br><br>\n\n    जोड़े मैं गैल सजी थी, माळा दिन और रात भजी थी,<br>\n    रामचन्द्र नै भी सिया तजी थी, त्याग दई थी सती कती,<br>\n    कुण ब्याहे वर नै त्याग दे ।।3।।<br><br>\n\n    लख्मीचन्द हरी गुण गावैंगे, फेर मन इच्छा फल पावैंगे,<br>\n    वे नर पाछै पछतावैंगे, छोड़कै जो धर्म मूर्ख नर,<br>\n    डर नै त्याग दे ।।4।।<br><br>"
      },
      {
        "id": 47,
        "name": "47-फांसी तुडवावै था.....",
        "story": "<b> वार्ता:- अब सोमवती और चापसिंह मिलकर शेरखां को क्या कहते है।</b><br><br>\n\n\n    फांसी तुडवावै था डूबग्या पठाण के,<br>\n    पेशे तनै आवै बैरी लूट-लूट खाण के ।।टेक।।<br><br>\n\n    हम तनै देखे उसे पा लिऐ, हम तनै मौके पै अजमा लिऐ,<br>\n    मै जाणग्या तेरे दिन आ लिऐ, दुनियां मै तै जाण के ।।1।।<br><br>\n\n    हमनै के तू अजमावै था कोरे, टूटते ना जति-सतियां के डारे,<br>\n    घणे दिन होगे मर लिऐ छोरे, पतिभर्ताओं की हाण के ।।2।।<br><br>\n\n    तुम पतिव्रत धर्म मै क्या लो, इसका मत तै सुपनै मै भी ना लो,<br>\n    खुद चाचा की बेटी नै ब्याहल्यो, ना भाई सगी बहाण के ।।3।।<br><br>\n\n    लख्मीचन्द देर मै जागै, वे जा लिऐ मोक्ष नै भागै,<br>\n    जिनकै ह्रदय उपर बाण लागै, पद निर्वाण के ।।4।।<br><br>"
      },
      {
        "id": 48,
        "name": "48-धर्म पै डटी भतेरी नार....",
        "story": "\n    सती अनसुईया ऋषि की शरण मै, बहुत साल तक रही परण मै,<br>\n    ध्यान था अत्री जी के चरण मै, दई थी आधी उमर गुजार,<br>\n    राम नै तू रटगी तै के होग्या ।।1।।<br><br>\n\n    या पतिव्रता की मजबूती, तू समझै सै बात कसूती,<br>\n    उतानपाद की नार सुनीती, वा बालम नै दई बिसार,<br>\n    एक तू मिटगी तै के होग्या ।।2।।<br><br>\n\n    शिव नै सुती राड़ जगादी, प्रीती शक्ति के संग लादी,<br>\n    धूणें पै तै फेर वा अलग हटादी, 108 बार लिऐ सिर तार,<br>\n    एक बै तू कटगी तै के होग्या ।।3।।<br><br>\n\n    गुरू मानसिंह समझादे, लख्मीचन्द नै पतिव्रता आळे कायदे,<br>\n    श्री कृष्ण जी छोड गए राधे, कुब्जा संग करकै नै प्यार,<br>\n    एक तू न्यारी पटगी तै के होग्या ।।4।।<br><br>"
      },
      {
        "id": 49,
        "name": "49-बोलिए, मुंह खोलिए....",
        "story": " <b> वार्ता:- अब तमाम बाते सुनकर चापसिंह सोमवती से क्या कहता है।</b><br><br>\n\n\n    बोलिए, मुंह खोलिए, हो लिऐ उरे नै गोरी,<br>\n    आ लाड करूं ले तेरे ।। टेक ।।<br><br>\n\n    रही तूं किसे चीज मै ना फीकी, तेरे मस्तक मै रोळी-टीकी,<br>\n    नाचणा-गाणा कद मै कै सीखी, आगी फिरकै, पाया नै धरकै,<br>\n    कर्मा करकै, म्हारे-तेरे गोरी, फेर मिलणे थे चेहरे रै ।।1।।<br><br>\n\n    न्यू नही काम चलै ल्कोह सै, गोरी नही मेरे जिगर मै धौ सै,<br>\n    पर मनै एक बात का मोह सै, साथ मैं, पंचायत मैं,<br>\n    हाथ मै, ले हाथ गोरी, गैल लिऐ फेरे रै ।।2।।<br><br>\n\n    तूं मेरी साझण हिर-फिरकै, इब नही काम करैगें डरकै,<br>\n    आगी रै कांधै झोळी धरकै, टेक कै, कर सेक कै,<br>\n    देख कै, ये काम गोरी, आऐ होगे मेरै रै ।।3।।<br><br>\n\n    लख्मीचन्द माळा रट हर की, मिलगी तूं अर्धशरीरी घर की,<br>\n    तनै सही राखी बर की, ल्याज, आज,<br>\n    धर्मराज, के बाहर ना तै गोरी, लागणे थे डेरे ।।4।।<br><br><br>\n\n\n    <b><center>कथा समाप्त</center></b><br><br>"
      }
    ]
  },
  {
    "id": 6,
    "name": "6— सेठ- ताराचंद",
    "dataList": [
      {
        "id": 0,
        "name": "कथासार :—",
        "story": "बहुत समय पहले दिल्ली शहर में एक ताराचंद नाम के धर्मात्माज सेठ हुए हैं, वह जाती के वैश्य थे। उनकी सेठानी का नाम दयावती तथा पुत्र चंद्रगुप्त था। सेठ ताराचंद बड़े धार्मिक व्यक्ति थे, बंबई कलकत्ता तथा अन्य बड़े-बड़े शहरों में उनकी कोठियां और व्यापार था। सेठ जी ने जगह-जगह पर कईं धर्मशालायें, कुयें आदि बनवाए, कुछ स्थानों पर गौशाला तथा पाठशालाएं भी खोल रखी थी। चारों तरफ सेठ जी की जय जयकार हो रही थी। जब वार्षिक गंगा स्नाशन आता तो सेठ जी सहपरिवार गंगा पर जाते स्नान करते और बहुत साधन गरीबों में बांटते। इस तरह सेठ जी का यश चारो तरफ फैला हुआ था। एक बार वार्षिक गंगा स्नान का पर्व आ गया तथा सेठ जी ने बहुत साधन अपने साथ लिये और परिवार के साथ गंगा पहुंच गए। हापुड में सेठ मंशाराम रहते थे। वह भी परिवार के साथ गंगा स्नान करने आए हुए थे। उसने भी अपना तंबू सेठ ताराचंद के तंबू के समीप ही लगा लिया, मनसा सेठ, सेठ ताराचंद से मिलना चाहता था। दोनों सेठ और सेठानी सेठ ताराचंद के तंबू में गए सेठ जी ने बड़ा आदर सत्कार किया और आपस में परिचय होने पर दोनों पगड़ी बदल यार बन गए। सेठ ने बहुत साधन पुण्य  में लगाया तथा खुशी-खुशी वापस दिल्ली लौट गए। ताराचन्दग का छोटा भाई हरिराम था, जो ताराचंद के यश को सहन नहीं कर सका। हरिराम एक बात से विश्वस्त है कि भाई ताराचंद का नाम व प्रसिद्धी और व्यापार उसके दान, पुन, धर्म, साधू, ब्राह्मण सेवा से खूब प्रगति कर रहा है।  दूसरी तरफ हरिराम के पास ज्यादा धन है, अच्छा व्यापार है, परंतु नाम की प्रसिद्धि नहीं है। उसके ब्याज ज्यादा लेने तथा कंजूसी से लोग खुश नहीं हैं, ताराचंद का अनुसरण करने की बजाए उसके मन में यह बात आई कि यदि ताराचंद का धर्म कम करवा दूं या समाप्त करवा दूं तो उसकी प्रसिद्धि और काम दोनों समाप्त हो जायेंगे। फिर हरिराम ताराचंद भाई का पुन्न-दान छुड़वा देता है। व्यापार समाप्त हो जाता है, खूब गरीबी आ जाती है। ताराचन्दद का इकलौता बेटा चंद्रगुप्त 6 साल का था, उसकी मां का नाम दयावती था। गरीबी से परेशान दयावती अपने पति को कहती है कि चंद्रगुप्त को उनके दोस्त हापुड वाले मनसा सेठ के पास 200 रू0  में गिरवी रख आओ। उधर मनसा सेठ की सेठानी सद्भाववश रुपए देने को तो कहती है, परंतु लड़का रखने को उचित नहीं समझती। ताराचंद की जिद पर लड़का रख लिया जाता है और 200 रू0 ताराचंद को दे दिए जाते हैं। भाग्य की विडंबना देखो जब रास्ते में हरन्न दी  नदी पर ताराचंद स्नारन करता है तो 200 रूपये की न्योाली गुम हो जाती है। ताराचंद रोता-पीटता घर आया और उसने सारी बात बताई, दयावती समझ गई भाग्य का कोई चक्कर है। चंद्रगुप्त 18 साल का हो गया है मनसा सेठ उसको रुई के जहाज के साथ सिंगलद्वीप में रूई को आढत पर बेचने के लिए भेजता है। उसकी दो भाभी उसे लाल और जुड़ा उनके लिए लाने को कहती हैं, भाभियों को पता था लाल और जुड़ा केवल शादी में छनों की रस्म पर सेठ लोग देते हैं। उसको बाजार में यह चीजें मोल नहीं मिली। चंद्रगुप्त एक धर्मशाला में फिक्र कर रहा था, वहां पर एक सेठ की बारात रुकी हुई थी। उनका दूल्हा जिसकी सगाई 15 साल पहले हुई थी, चेचक की बीमारी से काना हो गया था तथा मुंह पर दाग हो गए थे, रंग का काला हो गया था। चंद्रगुप्त बहुत ही सुंदर और बांका जवान था, दूल्हे के पिता ने चंद्रगुप्त को बारोठी और फेरों के लिए अनुबंधित कर लिया। शादी में उसको लाल और जुड़ा तो मिल गए, परंतु उसके मन में एक ग्लारनी हो उठी के फेरे लेने के बाद दुल्हन को अंधेरे में नहीं रखना चाहिए, साजिश खुल गई बारातियों को पीटकर खदेड़ दिया।  दुल्हन धर्ममाल्कीद को चंद्रगुप्त के साथ विदा किया एक और नई बात घटी। रास्ते में चंद्रगुप्त सोचता है की मंशा सेठ तथा उसका परिवार इस शादी का अनुमोदन नहीं करेगा। वैसे भी धर्ममाल्कीस को रोज कोसेगें। जीना दूभर हो जाएगा, इन भावों के वशीभूत दुल्हन को टापू में सूती छोड़ देता है, शादी का सारा जेवर भी वही छोड़ देता है, लाल और जुड़ा लेकर आ जाता है, उसकी भाभी शादी को समझ गई, परंतु चंद्रगुप्त डरता हॉं नहीं भरता है, रास्ते में बताएं पते के आधार पर दुल्हन दिल्ली आती है।  साधु का भेष बना लेती है ताराचंद का मिलन होता है, साधु अपने धूने में सोने की कांगणी रख देता है, ताराचंद को धूंणा टटोलने के लिए कहता है, कांगड़ी मिलती है उसको बेचकर चंद्रगुप्त को छुड़वा लेता है। साधु की पेशकश सफल हुई, उधर मनसा सेठ का परिवार चंद्रगुप्त को सारे धन का तीसरा भाग देकर विदाई करते हैं। इस प्रकार माता पिता लड़का बहू का मिलन होता है, परिवार सुचारु रुप से चलता है। ताराचंद पुरानी तरह दान-पुण्य शुरू कर देता है ।<br><br>\n\n   <b> नोट:- पंडित लख्मीचंद ने कविता रागनी भजनों के माध्यम से सांग को मार्मिक बना दिया जनता ने बेहद पसंद किया 1935 से 45 की अवधि में सांग को जनता की मांग पर अनेकों बार किया पंडित जी के बाद उनके शिष्यों का भी यह सांग बहुत प्रिय रह है, और आज भी इतना पंसद किया जाता है ।</b>"
      },
      {
        "id": 1,
        "name": "1-कहै पत्नी उठ बैठ पति....",
        "story": "<b> वार्ता:- हरिराम अपने छोटे भाई ताराचंद के यश को सहन नही कर सका। उसने मन में सोचा जब तक दिल्ली में ताराचंद का नाम है, उसे कोई नही पहचानेगा। हरीराम ने पक्का निश्चय कर लिया ताराचन्द का नाम ख़त्म करूँगा करूगा। अब हरिराम अपनी पत्नी के पास आता है और मन की सारी बात बताई। अब हरिराम की पत्नी एक बात के द्वारा क्या पति हरिराम को क्या कहती है।</b><br><br><br>\n\n    कहै पत्नी उठ बैठ पति, नहा-धोकै अस्नान करो चलकै ।। टेक ।।<br><br>\n\n    मै कायदे तैं नही फिरूगी, पिया मै रस की घूंट भरूगीं,<br>\n    तेरी सेवा करूगीं मैं नार सती, तबियत खुश करूं कमर मल कै ।।1।।<br><br>\n\n    दूर कर मन कपटी की काळस, मक्खन लेकर करूंगी तेरी माळस,<br>\n    तेरी निद्रा हो आळस दूर कती, खुलज्यागा बदन गर्म जल कै ।।2।।<br><br>\n\n    खाट में पड़या बोझ सा तुलता, उठकै चलै तो बदन तेरा डूलता,<br>\n    तेरा मन नही खुलता एक रती, हंकारे भरै पड़या बिलकै ।।3।।<br><br>\n\n    लख्मीचन्द कर कार शर्म तैं, मतना हटिए नेम धर्म तैं,<br>\n    बुरे कर्म तै हो भंग मति, क्यों पड़या खाट के में घल कै ।।4।।<br><br>"
      },
      {
        "id": 2,
        "name": "2-मच्या सै जगत में शोर....",
        "story": " <b>  वार्ता:- अब सेठानी की बात सुनकर हरिराम ने कहा कि जब तक ताराचंद को भी अपने जैसा नहीं बना देता, मुझे चैन नहीं धर्म। कर्म करने से उसकी इज्जत बढ़ती है तो मैं उसका धर्म-कर्म ही छुडवा दूंगा, फिर वह मेरे जैसा हो जाएगा। सेठ हरिराम अपनी सेठानी से क्या कहता है।</b><br><br>\n\n    मच्या सै जगत में शोर, उस ताराचंद के नाम का ।। टेक ।।<br><br>\n\n    हम भी दुनिया के बीच रहै सै, गुण-अवगुण की सब बात सहै सैं,<br>\n    मनै बहुत कहै सै ठग-चोर, लूटकै खालो माल गुलाम का ।।1।।<br><br>\n\n    अपनी पूरी करुंगा लाग नै, क्यूँकर धोऊंगा जिगर दाग नै,<br>\n    उत के करया सै भाग नै जोर, मन मोह लिया जगत तमाम का ।।2।।<br><br>\n\n    मेरे ना धन माया की कमी, पर मनै एक बात की गमी,<br>\n    मनै कहै सैं आदमी और, हरिराम नहीं किसै काम का ।।3।।<br><br>\n\n    मानसिहं भोगै ऐश आनंद, गुरु जी काट दियो विपत के फंद,<br>\n    लख्मीचन्द पकडले सही डोर, जब रस्ता मिलै स्वर्ग धाम का ।।4।।<br><br>"
      },
      {
        "id": 3,
        "name": "3-दान-पुन्न खर्चे खाये बिन....",
        "story": "<b>वार्ता:- अब हरिराम की सेठानी समझाती है। सेठ जी दान-पुन्न खर्चे करे बिना आदमी का नाम कैसे होगा।</b><br><br>\n\n    दान-पुन्न खर्चे खाये बिन, बणकै पशु कमाया,<br>\n    तेरा नाम कडे तै हो दुनिया मै, तूं निंदक बणया पराया ।। टेक ।।<br><br>\n\n    मात-पिता की मरगत कै मैं, कदे लाया ना धेला,<br>\n    साधु की संगत अतिथि की सेवा, ना सतगुरु का चेला,<br>\n    तीर्थ व्रत यात्रा ना करी, ना संतों का मेला,<br>\n    दो भाइयों में बैठ-उठ ना, घर म्य सड़ै अकेला,<br>\n    कदे धी बेटी नै दमड़ी ना दी, ना खुद खेल्या-खाया ।।1।।<br><br>\n\n    नेम-धर्म पुन्न-दान करण की, कदे ना चित मै धारी,<br>\n    गायत्री का भजन करया ना, सत बणा पुजारी,<br>\n    अग्नि होत्र पांच महायज्ञ, तनै गीता नहीं बेचारी,<br>\n    शुद्रो वाले काम करे, शुभ कर्म कै ठोकर मारी,<br>\n    पाप का माल भरया कोठी मैं, ना पुण्य मै पैसा लाया ।।2।।<br><br>\n\n\n    मान-बड़ाई काम-क्रोध मद, लोभ-मोह से डरणा,<br>\n    हानि-लाभ तज बैर भाव, एक ले ईश्वर का सरणा,<br>\n    अभय रहै भय ना दे किसी को,भवसागर से तरणा,<br>\n    चित्त की वृत्ति करो समाहित, ठीक यकीदा करणा,<br>\n    सर्व आत्मा एक समझ कै, जब खुद पारथ चाहिए सै,<br>\n\n    लख्मीचन्द धर्म करे बिन, यो धन गारत चाहिए सै,<br>\n    इज्जतबंद बनण की खातिर, पुरुषार्थ चाहिए सै,<br>\n    नीच-दुष्ट छलियां खातर, महाभारत चाहिए सै,<br>\n    श्रीकृष्ण की दया मारणिया, खुद पार्थ चाहिए सै<br>\n    चार वेद भगवान स्वरूप का, गुण गीता नै गाया ।।4।।<br><br>"
      },
      {
        "id": 4,
        "name": "4-झूठ-कपट छल बेईमानी मैं....",
        "story": "<b> वार्ता:- अब हरिराम अपनी सेठानी को मन की बात कैसे बताता है।</b><br><br>\n\n    झूठ-कपट छल बेईमानी मैं, खास करया चाहूं सूं,<br>\n    ताराचंद छाती म्य खटकै, नाश करया चाहूं सूं ।। टेक ।।<br><br>\n\n    जिन कर्मों तै इज्जत बिगड़ै, वोहे ढंग फेर देणा सै,<br>\n    मण भर ज्यादा वजन मेरे तै, वो बणा सेर देणा सै,<br>\n    तूं अर्धंगी तेरे आगै, सब कष्ट टेर देणा सै,<br>\n    कला ऊत की चढी सिखर मै, वो तलै गेर देणा सै,<br>\n    अपणे ना की सारे कै, रंग-रास करया चाहूं सूं ।।1।।<br><br>\n\n    इसा भूल का थप्पड़ मारूं, वो बे-सोधी म्य सोज्या,<br>\n    साबुण मिलज्यां मैल काटण नै, दाग जिगर के धोज्या,<br>\n    हो कोए रास्ता धर्म के राह मैं, विघ्न के काटें बोज्या,<br>\n    धर्म तजे तैं इज्जत बिगड़ै, वो दो धेले का होज्या,<br>\n    फिरै मांगता भींख उसनै, मै दास करया चाहूं सूं ।।2।।<br><br>\n\n    सुख तै सोऊं पैर फला कै, दुश्मन का भय भागै,<br>\n    उसतै ज्यादा सेठ कहलाउं, जब मेरी किस्मत जागै,<br>\n    सौदा सुत व्यवहार करण मै, वो अड़ज्या सै आगै,<br>\n    मेरी इज्जत बणै उसकी बिगड़ै, जब मेरै रंग लागै,<br>\n    अपणे ना की दिल्ली मै, शाबास करया चाहूं सूं ।।3।।<br><br>\n\n    हरीराम दगा करण लागग्या, तेग दुधारा बणकै,<br>\n    बहोत दिन रह लिया दिल्ली म्य, सबतै न्यारा बणकै,<br>\n    सारे उसकी करै बडाई, भाईचारा बणकै,<br>\n    उस पाजी का खोज मिटादूं, मित्र प्यारा बणकै,<br>\n    लख्मीचन्द सतगुरू की सेवा, पास करया चाहूं सूं ।।4।।<br><br>"
      },
      {
        "id": 5,
        "name": "5-पहलम ढीली धोती करली....",
        "story": "<b>  वार्ता:- अब सेठानी उसको बुरे काम करने से मना करती है, पर हरिराम एक नही सुनता और सेठ ताराचन्द के पास जाता है।</b><br><br>\n\n    पहलम ढीली धोती करली, पहन अंगरखा चलण की जरली,<br>\n    सिर पै गोल पगड़ी धरली, कलम टांगली कान मै ।। टेक ।।<br><br>\n\n    गल मै पहरी मोहन माळा, कांधे पै लिया गेर दुशाला,<br>\n    चाल्या सेठ भला सा बणकै, जमीं पै पैर धरै गिण-गिणकै,<br>\n    काम बिगाडूंगा कहै-सुणकै, जै किमै जचगी तै ध्यान मै ।।1।।<br><br>\n\n    उसतै कमती ना मेरा डेरा, उसतै बती धन मै लेरा,<br>\n    मेरा न्यूं नक्शा झड़रया सै, मेरै आगै रोड़ा सा अड़रया सै,<br>\n    उसका रूका सारै पड़रया सै, दान-पुन्न का जहान म्य ।।2।।<br><br>\n\n    उसका नाम शिखर मै गर्जा, आज मेरी सब बातां मै हर्जा,<br>\n    उसका दर्जा तलै घटण तै, शुभ कर्मा में दूर हटण तै,<br>\n    उस पाजी का रोग कटण तै, खेलूगां शेर मैदान मै ।।3।।<br><br>\n\n    फिर भोगूगां ऐश-आनन्द, कटज्या दुख विपत के फन्द,<br>\n    श्री लख्मीचन्द छन्द घड़ैगा, क्यूकर आगै आण अड़ैगा,<br>\n    धर्म तजे तै फर्क पड़ैगा, ताराचन्द की श्यान मै ।।4।।<br><br>"
      },
      {
        "id": 6,
        "name": "6-मत कर खर्च फिजुल....",
        "story": "<b>वार्ता:- अब हरिराम ताराचन्द को पापी मन से क्या कहने लगा।</b><br><br>\n\n    मत कर खर्च फिजुल, सै तेरै भूल,<br>\n    पैसा मूल, जगत मै प्यारा सै ।। टेक ।।<br><br>\n\n    पहलम तनै इज्जत बन्धती दिखे जा, फेर कंगलेपण मै झीखे जा,<br>\n    धन कौड़ी-2 जोड़, तेरै खर्च करोड़,<br>\n    करदे तै तनै चारों ओड़, किसारा सै ।।1।।<br><br>\n\n    इब तूं गफलत कै मै सोयें जा, फेर टोटे कै मै रोये जा,<br>\n    हो टूकड़े तक मजबूर, बिना कसूर,<br>\n    करदे दूर, तेरा जो भाईचारा सै ।।2।।<br><br>\n\n    टोटे कै मै यो धन कित जा सै, खर्च करैं तै भरा कूआ भी रित जा सै,<br>\n    धन बिन किसी दुकान, सब कहैं बेईमान,<br>\n    बिना धन-धान, किसा साहूकारा सै ।।3।।<br><br>\n\n    लख्मीचन्द मत आईये आंट मै, जब तक पैसा है तेरी गांठ मै,<br>\n    सब रहैंगे चरण के दास, करले ख्यास,<br>\n    पैसा पास, रहै तै रंग न्यारा सै ।।4।।<br><br>"
      },
      {
        "id": 7,
        "name": "7-फर्क होया, सेठ जी के दिल....",
        "story": "<b> वार्ता:- इतनी बात सुनकर अपने भाई की ताराचन्द ने गऊशाला, दान-पुन्न आदि बन्द कर देता है और समय का चक्र कैसे चलता है। कवि ने क्या वर्णन किया।</b><br><br>\n\n    फर्क होया, सेठ जी के दिल मै, सब धर्म छोड दिये भूल मै ।। टेक ।।<br><br>\n\n    कुसंग सिखा गया हरीराम, दिये सब छोड़ धर्म के काम,<br>\n    सेठ जी ताराचन्द का नाम, बेहुदयां मै दर्क होया,<br>\n    फंसा हलचल मै, शुभ कर्म मिला दिये धूल मै ।।1।।<br><br>\n\n    जितने थे सदाव्रत विद्यालये, गऊशाला-मन्दिर और शिवालये,<br>\n    सारै पर्चे लिख-लिख डाले, अकल तैं चर्क होया,<br>\n    आग्या बैरी के छल मै, ना दान दिये स्कूल मै ।।2।।<br><br>\n\n    ताराचन्द सेठ था खाशा, ईब होग्या टूकड़े तक का सांसा,<br>\n    देखै थी दुनिया दीन तमाशा, फांसा सर्क होया,<br>\n    फांसी घली गल मै, गया बैठ पाप की झूल मै ।।3।।<br><br>\n\n    लख्मीचन्द के खोट सार का, जब आवण लगै बख्त हार का,<br>\n    ताराचन्द साहूकार का, बेड़ा गर्क होया,<br>\n    पाप के जल मै, जाणू कोए भौरां बुचकै मरग्या फूल मै ।।4।।<br><br>"
      },
      {
        "id": 8,
        "name": "8-प्रदेशां तै चिट्ठी आई....",
        "story": "<b>वार्ता:- जब ताराचन्द धर्म-कर्म से नाता तोड़ देता है तो जगह जगह से घाटे की चिठ्ठी आनी शुरू हो गई। करोबार घाटा, कहीं जहाज डूब गये, कहीं बिल्डिंग जल गयी। इस प्रकार सेठ जी शोक ग्रस्त हो गए। अब सेठानी दयावती उदासी का कारण पूछती और सेठ ताराचन्द क्या जवाब देता है।</b><br><br>\n\n    प्रदेशां तै चिट्ठी आई, ब्योंत बिगड़ लिया मेरा,<br>\n    और किसे का दोष नही, सिर करड़ाई का फेरा ।। टेक ।।<br><br>\n\n    60 लाख के चार जहाज थे, भरे भराऐ भाई,<br>\n    कलकत्ते तै परै सी डूबगे, ऐसी चिट्ठी आई,<br>\n    बांचण लाग्या हाथ कापग्यां, रोकै नाड़ हलाई,<br>\n    बम्बई में दो कोठी जलगी, कुछ ना पार बसाई,<br>\n    सेठ के सिर पै चौगरदे तै, दिया करड़ाई नै घेरा ।।1।।<br><br>\n\n    पाणी का दुख होया दुनियां नै, चुग्गे का मोरा नै,<br>\n    गऊशाला भी बन्द करवादी, दुख डांगर-ढोरां नै,<br>\n    सारे शहर मै डूंडी पिटगी, खबर हुई औरां नै,<br>\n    अवधपूरी मै कोठी थी, वो भी लूट लई चोरां नै,<br>\n    भीतर बड़कै रोवण लाग्या, फिका पड़ग्या चहेरा ।।2।।<br><br>\n\n    आए थे हम नहाण गंग मै, पाप नीर मै भेगे,<br>\n    जितने मित्र प्यारे थे, सब सौ-सौ ताने देगे,<br>\n    थी बणिये की जात चोट नै, पेट पकड़कै खेगे,<br>\n    जितना धन बाकी था, उसनै भी चोर काढ़ कै लेगे,<br>\n    कदे-कदे तै नामी था, इस ताराचन्द का डेरा ।।3।।<br><br>\n\n    घालूँ हाथ ऩफे की खात्तिर, अधर्म आगै अड़ज्या,<br>\n    एक पैसे की हो ना कमाई, सौ का टोटा पड़ज्या,<br>\n    सुणै दिवाळा लिकड़ण की जब, सहम सांप सा लड़ज्या,<br>\n    कहै लख्मीचन्द धर्म तजे तै, यो साहूकारा बिगड़ज्या,<br>\n    न्यून पड़ू तै कुआ दिखै, न्यून पड़ूं तै झेरा ।।4।।<br><br>"
      },
      {
        "id": 9,
        "name": "9-मुश्किल बचाणी पिया शर्म-हया....",
        "story": "<b> वार्ता:- अब सेठानी दयावती कहती है, सेठ जी आपने हरीराम की सीख मे आकर जो धर्म के कार्य बन्द किये है, यह उसी का नतीजा है। दयावती कहती है कि इस संकट की घड़ी मे आप श्री कृष्ण का ध्यान करो और एक बात के द्वारा क्या कहती है।</b><br><br>\n\n    मुश्किल बचाणी पिया शर्म-हया,<br>\n    सच्चे कृष्ण नै रटे जा, वही करैंगे दया ।। टेक ।।<br><br>\n\n    सजन मेरे इतणे मै भय खाग्या, जरा सी लगते ही चक्कर आग्या,<br>\n    जों भगतां कै निशाना लाग्या, वो भगतां नै सह्या ।।1।।<br><br>\n\n    कदे तै था पूरा सेठ श्यान का, रक्षक बणग्या गाहक ज्यान का,<br>\n    हरीराम बेईमान का, तूं मानग्या कह्या ।।2।।<br><br>\n\n    सच्चे कृष्ण का नाम रटे बिन, सत भग्ति मै ध्यान डटे बिन,<br>\n    पिछला पाप कटे बिन, हो दूख एक तै एक नया ।।3।।<br><br>\n\n    सत की कमर बाँध सजने से, पिया उस हरी का ना भजने से,<br>\n    सुकर्म के तजने से, दुख की अग्नि मै तया ।।4।।<br><br>\n\n    लख्मीचन्द बख्त की रौंण, लगी किसी अनरिती सी हौंण,<br>\n    लागरी सै आवागौंण, जगत मै आया सौ गया ।।5।।<br><br>"
      },
      {
        "id": 10,
        "name": "10-हो क्यों रोवण लागे जी....",
        "story": "<b>वार्ता:- अब सेठ जी की आंखो में आसू थे। और सेठानी दयावती क्या कहती है,,,</b><br><br>\n\n    हो क्यों रोवण लागे जी, धर्म तजे तै तेरै हार सै धन की ।। टेक ।।<br><br>\n\n    पिया तुम बैठण लगे कुसंग, तजकै न्या-नीति का ढंग,<br>\n    मेरे साजन पाप रूप का जंग, भूल मै क्यों झोवण लागे जी,<br>\n    हो शुभ कर्म तजे तै, तेरै हार सै धन की ।।1।।<br><br>\n\n    किसके कहणे तैं गऐ रीझ, म्हारे सब छूटे दिवाली-तीज,<br>\n    मेरे साजन पाप रूप का बीज, भूल मै क्यों बोवण लागे जी,<br>\n    कुल की शर्म तजे तै, तेरै हार सै धन की ।।2।।<br><br>\n\n    पिया क्यों भूल बीच में बसता, तेरा न्यूं हो रया सै तन खसता,<br>\n    बालम पाप रूप का रस्ता, भूल मै क्यो टोहवण लागे जी,<br>\n    सत का भर्म तजे तै, तेरै हार सै धन की ।।3।।<br><br>\n\n    लख्मीचन्द हर्फ कहै गिण कै, रहैगा दूध-नीर सब छण कै,<br>\n    हो पिया पाथर केसा बणकै, भूल मै क्यों सोवण लागे जी,<br>\n    दिल नर्म तजे तै, तेरै हार सै धन की ।।4।।<br><br>\n"
      },
      {
        "id": 11,
        "name": "11-लिखा कर्मों में ऐसा....",
        "story": "<b> वार्ता:- इतनी बात सुनकर ताराचन्द क्या कहता है।</b><br><br><br>\n\n    लिखा कर्मों में ऐसा, अब रोना है कैसा, जब धोरै था पैसा, लाखों थे प्यारे,<br>\n    नैना पानी ढले, मेरा ह्रदय जले, कुछ वश ना चले, रुस्से राम हमारे ।। टेक ।।<br><br>\n\n    हे! कृष्ण हरी, सुनो अर्ज मेरी, कैसी मेहर फिरी, नीचे-ऊंचे से डारे,<br>\n    हे! कृष्ण दीन बन्ध, आनन्द कन्ध, किने ताराचन्द, से क्यो झूठे सितारे ।।1।।<br><br>\n\n    घर में कुछ ना रहया, किस रस्ते गया, हे! प्रभू तेरी दया, बिन कैसे गुजारे,<br>\n    नाग दुख का लड़या, मेरा नक्शा झड़या, मै घर मै पड़या, भरूं आह के नारे ।।2।।<br><br>\n\n    दया लिजो आन, तेरी अद्भूत श्यान, प्रभू दीन जान, कै सुदामा उभारे,<br>\n    ऐहसान सिर पै तूं धरदे, घर रीते को भरदे, पल मै कंगला तूं करदे, रिताकै भंडारे ।।3।।<br><br>\n\n    नागण दुख की लड़ी, मौत स्यामी खड़ी, जान जाओ पड़ी, ल्यूं ना टूकड़े उधारे,<br>\n    कहै लख्मीचन्द जहां, बैठे कंगले यहां, अब जाऊं कहां, रस्ते बन्द दिखैं सारे ।।4।।<br><br>"
      },
      {
        "id": 12,
        "name": "12-सै बणियें की जात पिया....",
        "story": "<b>वार्ता:- अब सेठानी दयावती हालत को देखते हूऐ कहती है कि सेठ जी आप कहीं नौकरी करलों, ताकि पेट गुजारा चल सके और इतिहास उठाकर देखो मुसिबत तो बड़े-बड़े राजा महा-राजाओ पर भी आई थी। एक बात के द्वारा दयावती क्या उदाहरण देती है और ताराचन्द क्या जवाब देता है।</b><br><br>\n\n    सै बणियें की जात पिया, तूं घूंट सबर की भरले,<br>\n    आखिर नै तूं मर्द कहावै, कितै नौकरी करले ।। टेक ।।<br><br>\n\n    <b>दयावती:-<br></b>\n    छन मै टोटा छन मै फायदा, छन मै महल-हवेली,<br>\n    छन मै राणी छन मै सेठाणी, छन मै सखी-सहेली,<br>\n    छन मै मित्र छन मै प्यारे, छन मै ज्यान अकेली,<br>\n    छन मै गोती छन मै नाती, छन मै दाता बेली,<br>\n    छन मै कृष्ण चाहे जो करदे, तूं ध्यान उसी का धरले ।।1।।<br><br>\n\n    <b>ताराचन्द:-<br></b>\n    तनै सेठाणी ठीक कहया, गुण कृष्ण के रागूंगा,<br>\n    जिस पाळे पै खड़ा करया सूं, उसतै ना भागूंगा,<br>\n    शर्म भरी मेरी आंख्या म्य, कित नौकर लागूंगा,<br>\n    इसी नौकरी करण तैं आच्छा, मै घरा-ऐ प्राण त्यागूंगा,<br>\n    आज दो कोडी के माणस होगे, कदे थे सबतैं उपरले ।।2।।<br><br>\n\n    <b>दयवती:-<br></b>\n    फायदे मै तै सब राजी, टोटे में कौण निभाले,<br>\n    म्हारे तै भी दुखी बहोत सै, तू चारो तरफ निंघाले,<br>\n    बज्र केसी छाती करकै, नीची नाड़ झुकाले,<br>\n    मजदूरी में दोष नही, चाहे भंगी कै कर खाले,<br>\n    नल-पांडौ जिसा दुख पड़ज्या तै, तू घड़ी-स्यात में मरले ।।3।।<br><br>\n\n    <b>ताराचन्द:-<br></b>\n    नल-पांडो हरीचन्द नै भोगी, जैसी समय हिथाई,<br>\n    धर्म के कारण करी नौकरी, ना सेधी करड़ाई,<br>\n    धर्म तजे तै ये दुख देखे, मेरी खूब समझ मै आई,<br>\n    सत ना छोंडूं धर्म जाणकै, सुध लेंगे रघुराई,<br>\n    श्री लख्मीचन्द कहै भगतां की नैया, परले पार उतरले ।।4।।<br><br>"
      },
      {
        "id": 13,
        "name": "13-चन्द्रगुप्त इकलोता बेटा....",
        "story": "<b>वार्ता:- समय को देखते हूये दयावती कहती है, सेठ जी आपको याद हो हापुड़ में आपके पगड़ी बदल यार मन्शा सेठ रहते है। चन्द्रगुप्त को मन्शा सेठ के पास गिरवी रख आओ और 200 रू० ले आओ, तकि पेट गुजारा हो सके।</b><br><br>\n\n    चन्द्रगुप्त इकलौता बेटा, इसनै गिरवी धर आओ,<br>\n    मंशा सेठ बसैं हापूड़ मै, उनके सुपुर्द कर आओ ।। टेक ।।<br><br>\n\n    200 रू० मांग लिऐ जाकै, वै झट पल्ले म्हं घालैंगे,<br>\n    दयावान सतपुरूष सेठ सै, नहीं बात नै टालैंगे,<br>\n    दोपहरी और श्याम सवेरी, वो तीनो बख्त सम्भालैंगे,<br>\n    अपने पुत की ढाल समझ कै, तेरे लाल नै पालैंगे,<br>\n    और इसा कितै मिलै ना ठिकाणा, चाहे दुनिया में फिर आओ ।।1।।<br><br>\n\n    करी इश्वर नै दया म्हारे पै, दे दिया पूत खिलाणे को,<br>\n    जाणै कब तक महरूम रहूंगी, सुत नै पास बुलाणे को,<br>\n    क्षुधा बुरी जगत मै बैरण, टोटा जिगर जलाणे को,<br>\n    धर गिरवी सुत नै ल्या पुंजी, कुछ अपणा काम चलाणे को,<br>\n    200 रूपये घला पल्ले मै, सौप कै वापस घर आओ ।।2।।<br><br>\n\n    नाम श्री कृष्ण सच्चे का, दिल के बीच घूटालेंगे,<br>\n    आज तै पाछै धर्म तजण का, दोनों हल्फ उठालेंगे,<br>\n    सेठ सिठाणी चन्द्रगुप्त नै, गोड्या बीच लुटा लेंगे,<br>\n    टोटा हटते-हे नफा रहा तै, पुत नै फेर छूटा लेंगे,<br>\n    ले कै नाम परमेश्वर का, घूंट सब्र की भर आओं ।।3।।<br><br>\n\n    कहै लख्मीचन्द धर्म करे तै, सबके बेड़े पार गए,<br>\n    जो धर्म छोड़ अधर्म करते, वै डूब बीच मझधार गए,<br>\n    गज और ग्राह लड़े जल म्हं, जब गज हरी नाम पुकार गए,<br>\n    जौ भर सूंड रहा जल ऊपर, वै पकड़कै अधर उभार गए,<br>\n    मेरे रौम रौम मै बास करो, और ह्रदय मै हरी हर आओ ।।4।।<br><br>"
      },
      {
        "id": 14,
        "name": "14-करकै दूर जिगर के धड़के ....",
        "story": "<b> वार्ता:- अब सेठ ताराचन्द हिम्मत करके चन्दगुप्त लेकर हापुड़ चल पड़ते है।</b><br><br>\n\n    करकै दूर जिगर के धड़के नै, लेकै चाल पड़या लड़के नै,<br>\n    सून्ना घर दीखै तड़के नै, जब क्यूकर के होगी ।। टेक ।।<br><br>\n\n    लगे दाग कड़ै धोऊंगा, जगह इब हापूड़ मै टोहूगां,<br>\n    रोऊंगा किस्मत हेठी नै, धन-धन सेठाणी ढेठी नै,<br>\n    बेच गेरै बेटा-बेटी नै, टोटे का रोगी ।।1।।<br><br>\n\n    प्यारे लोग बणे सब बैरी, इज्जत कोडी की ना रहै रही,<br>\n    ठीक दुपहरी सुबह-श्याम की, रीत छोड़दी धर्म काम की,<br>\n    सीख बणियें हरिराम की, मनै दुनिया तै खोगी ।।2।।<br><br>\n\n    सब प्यारा तै टूटग्या ताळक, करूं के लहू की बूंद सै मेरा बाळक,<br>\n    हे! माळक तेरा शरणां होगा, दया करो ना तै मरणा होगा,<br>\n    यो बेटा गिरवी धरणा होगा, मेरी किस्मत पड़कै सोगी ।।3।।<br><br>\n\n    लख्मीचन्द दिये छोड़ उदासी, हम तै कुछ ना सेठाणी खासी,<br>\n    शाबासी उस अकलबन्द की, बेटा दे दिया तज कार आनन्द की,<br>\n    के ईज्जत थी ताराचन्द की, इन कामां जोगी ।।4।।<br><br>"
      },
      {
        "id": 15,
        "name": "15-सेठ आवता नजर पड़या रै....",
        "story": "<b>वार्ता:- अब ताराचन्द मंशा सेठ के पास हापूड़ मे पहूंच जाते है, मंशा सेठ की ताराचन्द पर पड़ती है। एक बात के द्वारा मंशा सेठ क्या करता है।</b><br><br>\n\n    सेठ आवता नजर पड़या रै, मंशा नै दिया छोड़ थड़ा रै,<br>\n    हाथ जोड़कै होया खड़या रै, झट आदरमान करया ।। टेक ।।<br><br>\n\n    मेरी अकल तेरे तै रद्दी, होग्या खड़या छोड़कै गद्दी,<br>\n    तुम रिद्धी-सिध्दी के दाता , दिल मेरा मिलने को चाहता,<br>\n    कृष्ण-सुदामा के-सा नाता, मैं दिन-दिन दास तेरा ।।1।।<br><br>\n\n    अपणे भेद बतादू मन के, देख सब अंग फूलगे तन के,<br>\n    जैसे अर्जून के गुरू कृष्ण होगे, दया करी हम प्रसन्न होगे,<br>\n    कर्मां करकै दर्शन होगे, सै पूर्बला भाग मेरा ।।2।।<br><br>\n\n    समझ कै अपणा नाती-गोती, दिन-दिन रहो सवाई ज्योति,<br>\n    तूं मोती पिरोवण जोगा लड़ मै, सीलक होगी देखकै धड़ मै,<br>\n    मूढा घाल बैठग्या जड़ मै, चरणां शीश धरया ।।3।।<br><br>\n\n    ईश्वर की भग्ति मै आनन्द, गुरू मानसिंह दियो काट विपत के फन्द,<br>\n    लख्मीचन्द छन्द नये धरलूं, मै तनै देख प्रेंम मै भरलू,<br>\n    तेरी छाया में गुजारा करलूं, मै पक्षी तूं रूख हरया ।।4।।<br><br>"
      },
      {
        "id": 16,
        "name": "16-मंशा सेठ स्वर्ग केसा धाम....",
        "story": "<b> वार्ता:- अब ताराचन्द मऩ्शा सेठ को क्या कहता है।</b><br><br>\n\n    मंशा सेठ स्वर्ग केसा धाम, किन्हीं ताराचन्द नै झुक, तूं लेले राम-राम ।। टेक ।।<br><br>\n\n    सेठ थड़े का मोदी बणकै, बही पै हर्फ लिखै गिण-गिणकै,<br>\n    झट नाड़ उठाई सुणकै, सच्चै राम जी का नाम ।।1।।<br><br>\n\n    ताराचन्द झुकण लगे जाकर, सेठ जी देखै नाड़ उठाकर,<br>\n    भागे नौकर-चाकर, लगे सेवा करण तमाम ।।2।।<br><br>\n\n    मेरा पहलम के-सा नही सै डिठोरा, रहया ना दुनिया मैं धर-धौरा,<br>\n    सेठ मेरा जी लीकड़ण नै होरया, रोवते नै कोली भरकै थाम ।।3।।<br><br>\n\n    रक्षक मेरे दर्द का बणले, एक-एक बात ध्यान तै गिणले,<br>\n    उठकै एक ओड़ नै सुणले, एक सै तेरै गोचरी काम ।।4।।<br><br>\n\n    लख्मीचन्द कहै तेरा सहारा, तू मेरे दिल का सच्चा प्यारा,<br>\n    बेटा गिरवी धरणे आरया, वे छूटगे ऐश-आराम ।।5।।<br><br>"
      },
      {
        "id": 17,
        "name": "17-एक चीज सै अनमोल....",
        "story": "<b>वार्ता:- अब मंशा सेठ ने ताराचन्द का बड़ा आदरमान किया और पूछा कैसे दर्शन दिऐ, तो सेठ ताराचन्द ने कंगाली का जिकर करते हूए क्या कहा।</b><br><br>\n\n    एक चीज सै अनमोल, इसनै गहणै धरले,<br>\n    टोटे मैं मरूं सूं, मेरी दया करले ।। टेक ।।<br><br>\n\n    किसे चीज का घाटा ना था, खांणे-पीणे का,<br>\n    इब रास्ता टोहूं, अपणे मरणे-जीणे का,<br>\n    अपणे तै हिणे का, ठाढा खोस घर ले ।।1।।<br><br>\n\n    हरीराम बिन कोंण बिगाड़ै, मेरी फूलवाडी नै,<br>\n    रोवतां फिरूं सूं, अपनी किस्मत माड़ी नै,<br>\n    बन्दे की बिगाड़ी नै, समार हर ले ।।2।।<br><br>\n\n    बहूत से करैं थे गुजारा, म्हारै लाग कै,<br>\n    डूबग्या मझधार मै, किनारै लाग कै,<br>\n    तेरै काट कै सहारै लाग कै, मेरा लोहा तरले ।।3।।<br><br>\n\n    लख्मीचन्द गुरू की बाणी, चित म्य धारैगा,<br>\n    टोटा रोकै चाल्या जा, के जी तै मारैगा,<br>\n    ईश्वर तारैग, बेड़ा पार परले ।।4।।<br><br>"
      },
      {
        "id": 18,
        "name": "18-सुणै तै सुणाऊं तन्यै जिकर....",
        "story": "<b> वार्ता:- अब सेठ ताराचन्द मंशा सेठ से कहने लगे, भाई टोटे ने ज्यादा तंग कर दिया। इस लड़के को गहणै रखलो और मुझे 200 रू० दे दो। इतनी बात सुनकर मंशा सेठ कहता है, इस बारे मे तो अपनी सेठानी की राय लेता हूं। अब मंशा सेठ अपनी सेठानी के पास जाता है और एक बात के द्वारा क्या कहता है।</b><br><br>\n\n    सुणै तै सुणाऊं तन्यै जिकर सेठाणी, उस ताराचन्द के हाल का रै ।। टेक ।।<br><br>\n\n    कदे ताराचन्द सेठ था नामी, म्हारे कैसे सौ सौ करै थे गुलामी,<br>\n    आज देख्या जाता ना स्याहमी, पड़ै आख्यां तै पाणी,<br>\n    भेष कती कंगाल का रै ।।1।।<br><br>\n\n    टोटे म्य कम इज्जत होती, धोरा धरज्यां नाती-गोती,<br>\n    आज मिलै ना मोती, पड़ी काकर खाणी,<br>\n    कदे था हंस सरोवर ताल का रै ।।2।।<br><br>\n\n    सेठ टोटे के बीच मरै सै, एक लड़के नै लिऐ फिरै सै,<br>\n    उसनै गिरवी धरै सै, उसकी उमर सै याणी,<br>\n    वो लड़का कुल छ: साल का रै ।।3।।<br><br>\n\n    सेठ की इज्जत मिली धूल म्हं, जाणूं कोए भौरा बुच्या फूल म्हं,<br>\n    कहै लख्मीचन्द, भूल म्हं ना जाणी,<br>\n    सिर पै बाजै सै नंगारा काल का रै ।।4।।<br><br>"
      },
      {
        "id": 19,
        "name": "19-लड़का तै ना लेणा चहिए....",
        "story": "<b> वार्ता:- सारी बात सुनकर सेठानी मंशा सेठ को क्या कहती है।</b><br><br>\n\n    लड़का तै ना लेणा चाहिए, बदले मै दुख खेणा चहिए<br>\n    मांगै सो दे देणा चहिए, पिया काम चलावण नै ।। टेक ।।<br><br>\n\n    करदे दूर जिगर के धड़के, खोलकै भेद बतादूं जड़के,<br>\n    इस लड़के तै के माया बरसैगी, दुनियां बेशर्मी दरशैगी,<br>\n    बाहण दयावती तरसैगी, पिया पुत खिलावण नै ।।1।।<br><br>\n\n    मै ना कहती बात घणी, रहज्या तेग धर्म की तणी,<br>\n    थारी दुनिया में बणी साख रहैगी, बात कहण नै लाख रहैगी,<br>\n    वाहे शर्म की आंख रहैगी, पिया फेर मिलावण नै ।।2।।<br><br>\n\n    जै लड़कै नै ना लेग्या संग, इसमै के रहज्यागी आसंग,<br>\n    पांसग मान धड़े होज्यांगे, फूलां की सेज छड़े होज्यांगे,<br>\n    दुश्मन लोग खड़े होज्यांगे, पिया हाथ हिलावण नै ।।3।।<br><br>\n\n    श्री लख्मीचन्द कर कार शर्म की, कदे खुलज्या ना गांठ भ्रम की,<br>\n    धर्म की राह रली चाहिए सै, पुन की बेल फली चाहिए सै,<br>\n    सत का मल्लाह बली चहिए सै, पिया पार लगावण नै।।4।।<br><br>"
      },
      {
        "id": 20,
        "name": "20-ताराचन्द नै सौप दिया....",
        "story": "<b>  वार्ता:- मंशा सेठ और उनकी सेठानी लड़का रखने से मना कर देते है। फिर ताराचन्द को कहते है कि आप लड़का भी ले जाओ और 200 रू० भी ले लो पर ताराचन्द जिद पर अड़ जाता और कहता है कि लडका गिरवी रखे बिना मै 200रू० नही ले सकता है। ताराचन्द की जिद के देखते हूये मंशा सेठ और सेठानी लडके को अपने पास रख लेते है और ताराचन्द को 20 0 और खाने का भोजन बांध देते है। चलते वक्त सेठ ताराचन्द चन्द्रगुप्त के लाड करते हूऐ, एक बात के द्वारा क्या समझाता है।</b><br><br>\n\n    ताराचन्द नै सौंप दिया, सुत मंशा की गोदी मै,<br>\n    मात-पिता ज्यूं सेवा करिये, जब होज्या सोधी मै ।। टेक ।।<br><br>\n\n    अष्ट वसु और ग्यारा रूद्र, मेरे सुत की रक्षा करियो,<br>\n    विष्णु विभुति आदित्य बारह, ज्ञान से ह्रदय भरियो,<br>\n    ब्रह्मज्योत भगवान स्वरूप, नित्य मेहर आपकी फिरियो,<br>\n    मंशा सेठ धर्म के कारण, तेरा बेड़ा पार उतरियो,<br>\n    इस खाई में मैं आप पड़ूंगा, खुद अपनी खोदी मै ।।1।।<br><br>\n\n    जैसे पाण्डो की छोटी राणी नै, सुत हाजिर करे बाहण कै,<br>\n    वे पाल दिये नकुल सहदेव, कुन्ती नै पूत जाण कै,<br>\n    उसतै भी ज्यदा भीड़ पड़ी, तेरी लेली शरण आण कै,<br>\n    पाल पुत की रक्षा करियो, दूध और नीर छाण कै,<br>\n    रक्षक नाम लिख्या जागा, थारा सुरपुर की ओद्धी मै ।।2।।<br><br>\n\n    मात-पिता ज्यूं सेवा करिये, इनकी शाम-सबेरी,<br>\n    मत जननी का दूध लजाईए, पाकै उम्र बडेरी,<br>\n    जै मेरा बेटा लायक होग्या तै, इतनीऐ बात भतेरी,<br>\n    काढ़ आत्मा राम समझ कै, थारी शरण मै गेरी,<br>\n    सुत के लाड नही करणे थे, मेरी किस्मत बोदी मै ।।3।।<br><br>\n\n    सेठ पणे की बात याद कर, ह्रदय कांप्या डरकै,<br>\n    दौ सौ रूपये बांध लिये पल्लै, बेटा गहणै धरकै,<br>\n    भोजन बांध दिया मंशा नै, घणी खुशामन्द करकै,<br>\n    कहै श्री लख्मीचन्द चाल्या ताराचन्द, घूट सबर की भरकै,<br>\n    तूं बेटा कर मौज सेठ कै, रहया टोटे का मोदी मै।।4।।<br><br>"
      },
      {
        "id": 21,
        "name": "21-दो सौ रूपए खाण का भोजन....",
        "story": "<b> वार्ता:- अब सेठ ताराचन्द मंशा सेठ को राम रमी करके घर की तरफ चल देते है। रास्ते मे सेठ को भुख लगती है और सामने हरनन्दी नदी दिखाई देती है। ताराचन्द ने सोचा स्नान करके भोजन कर लूंगा। नदी के कंठारे ऊपर खाणे का भोजन, कपड़े और 200 रू० रख देता है और नदी मे डूबकी लगाकर सेठ ताराचन्द बाहर आते है 200 रू और खाने का भोजन घाट पर नही मिलता है तो ताराचंद क्या सोचता है।</b><br><br>\n\n    दो सौ रूपए खाण का भोजन, धरया घाट पै आकै,<br>\n    हरनन्दी तनै लूट लिया मैं, के सुख पाया न्हाकै ।। टेक ।।<br><br>\n\n    लड़का बेच्या करी थी कमाई, देखण लाग्या रकम ना पाई,<br>\n    साच बता हरनन्दी माई, लेग्या कोण उठाकै ।।1।।<br><br>\n\n    लड़का गया उमर थी याणी, न्यूं आंख्या में आग्या पाणी,<br>\n    जब मांगैगीं दाम सेठाणी, मै कित तै दूंगा ल्याकै ।।2।।<br><br>\n\n    कोन्या जाता दिल समझाया, हे! ईश्वर तेरी अद्भूत माया,<br>\n    जिसनै पेट पाड़कै जाया, वा मरज्यागी डकराकै ।।3।।<br><br>\n\n    श्री लख्मीचन्द का गाम सै जांटी, दूख में जा सै छाती पाटी,<br>\n    ताराचन्द नै आत्मा डाटी, बैठ गया गम खाकै।।4।।<br><br>"
      },
      {
        "id": 22,
        "name": "22-मेरे गल गली दुख विपता फांसी....",
        "story": "<b>वार्ता:- अब सेठ ताराचन्द मन को समझाकर घर की और चलता है। चलते-चलते मन विचार करते हूऐ अपने भाग्य को दोषी ठहराता हुआ क्या कहता है।</b><br><br>\n\n    मेरे गल गली दुख विपता फांसी, गल घुट भी गया तो गजब है गजब,<br>\n    पुत्र भी गया हुरमत भी गई, धन लुट भी गया तो गजब है गजब ।। टेक ।।<br><br>\n\n    छूटया धर्म पैमाना, जिसका कुछ ना ठिकाना,<br>\n    दूजै चोरों नै लूटया, सब माल खजाना,<br>\n    तीजै ह्रदय में लाग्या, जो सुत का निशाना,<br>\n    अगर उट भी गया तो गजब है गजब।।1।।<br><br>\n\n    हुआ अधर्म से मन्दा, बूरी संगत से गन्दा,<br>\n    अब कंगला बणया, कहीं तारा ना चन्दा,<br>\n    बूरे कर्मों के उपर, बिन समझे कोई बन्दा,<br>\n    अगर जुट भी गया तो गजब है गजब।।2।।<br><br>\n\n    बणकै प्यारा किसी का, करदे गुजारा किसी का,<br>\n    जो लेकर कै दे दे, उल्टा उधारा किसी का,<br>\n    एक मुठी भाग के बदले, सितारा किसी का,<br>\n    अगर छुट भी गया तो गजब है गजब।।3।।<br><br>\n\n    श्री लख्मीचन्द तेरी ज्यान, कभी कोई हरले तुफान,<br>\n    दुख-सुख को ग्रहस्थ मै, जाने इन्सान,<br>\n    किसी का दिल गुर्दा हो, फूलो के समान,<br>\n    अगर टुट भी गया तो गजब है गजब।।4।।<br><br>"
      },
      {
        "id": 23,
        "name": "23-कदे कदे धन जोड़ जोड़....",
        "story": " <b>वार्ता:- सेठ सेठानी आपस में बाते कर रहे थे कि इतनी देर में एक साधु ने उनके दर पर अलख आ जगाई। सेठ जी साधु को दरवाजे पर देखकर हाथ जोड़ लेते है और क्या कहते है।</b><br><br>\n\n    कदे कदे धन जोड़ जोड़ हम, जमीं मै गड़ाया करते,<br>\n    चन्द्रगुप्त नै ले गोदी में सौ-सौ लाड लडाया करते ।।टेक।।<br><br>\n\n    सब तै पहलम उठ सिंगर कै, राम राम रटते मन भरकै,<br>\n    ठाकुर जी का भजन करकै, लम्बा तिलक चढाया करते ।।1।।<br><br>\n\n    तला बावड़ी मन्दिर शिवाले, गऊशाला के ढंग निराले,<br>\n    बड़े-बड़े पंडित मेरे विद्यालय, में पढाया करते ।।2।।<br><br>\n\n    हरदम ज्योत प्रचण्ड हवन की, आशा पूरी हो थी मन की,<br>\n    कमी नही थी माया धन की, हम सब मौज उड़ाया करते।।3।।<br><br>\n\n    श्री लख्मीचन्द बदी नै त्यागै, याद आवै जब ह्रदय जागै,<br>\n    दान-पुन्न मै सबतै आगै, अपणा हाथ बढ़ाया करते।।4।।<br><br>"
      },
      {
        "id": 24,
        "name": "24-गऊ ब्राह्मण साधु की....",
        "story": "<b>वार्ता:- सारा हाल जानकर साधु को ताराचन्द की दीनहीन दशा को देखकर दया आ गयी और और उनको समझाने लगे कि अब जो हो गयी सो हो गयी, आगे की सुध लो। ताराचन्द ने साधु के पांव पकड़ लिऐ और आशिर्वाद देने की प्रार्थना की तो साधू महात्मा एक बात के द्वारा समाझाते है।</b><br><br>\n\n    गऊ ब्राह्मण साधु की सेवा, अतिथि टहल बजाणे से,<br>\n    तीन जन्म के पाप कटैंगे, ईश्वर के गुण गाणे से ।। टेक ।।<br><br>\n\n    आपस के मै रलमिल कै, धर्म-कर्म मर्याद करो,<br>\n    समुद्र केसी झाल रोक कै, ईशवर से फर्याद करो,<br>\n    गऊ-ब्राह्मण साधु सेवा में, ना कदे विवाद करो,<br>\n    ब्रह्म रूप भगवान की सेवा, हित-चित से ईमदाद करो,<br>\n    हाथ जोड़ कै दो भिक्षा, कोई मगंता घर पै आणे से।।1।।<br><br>\n\n    छोड़ इर्ष्या रहो आनन्द से, यो ढंग पार उतरणे का,<br>\n    किसी समय मै सब दुख मिटज्या, टोटे का डण्ड भरणे का,<br>\n    सुणो प्रेम से जतन बताऊँ, सहज गुजारा करणे का,<br>\n    कहा ऋषियों नै सेवा है फल, जंगल बीच बिचरणे का,<br>\n    शहर मै बेचो नफा रहैगा, तोड़ लाकड़ी लाणे का।।2।।<br><br>\n\n    दासी के सुत नारद जी नै, ब्राह्मण के घर जन्म लिया,<br>\n    गऊ ब्राह्मण साधु सेवा से, चित मै धारण खूब किया,<br>\n    चरणांव्रत दिया ऋषियां नै, समझ कै अमृत नीर पिया,<br>\n    बड़े-बड़े ऋषि-मुनियां नै फेर, नारद को वरदान दिया,<br>\n    शुद्ध आत्मा हुई नारद की, बचा हुआ अन्न खाणे से।।3।।<br><br>\n\n    जितना धन कमाकै ल्याओं, चार जगह पै भाग करो,<br>\n    एक तुम्हारा तीन पुण्य के, अति लोभ का त्याग करो,<br>\n    दबा लिऐ अधर्म नै ज्यादा, ईब शुभ कर्मों की जाग करो,<br>\n    छोड पराई आशा तृष्णा, हरि भजन की लाग करो,<br>\n    कहै श्री लख्मीचन्द हो ज्ञान की वृद्धि, गुरू को शीश झुकाणे से।।4।।<br><br>"
      },
      {
        "id": 25,
        "name": "25-उन्नीस कर्म मनुष मात्र के....",
        "story": "<b>वार्ता:- सेठ ताराचन्द को साधू की बात बहूत सुन्दर लगी। अब ताराचन्द दोबारा से कहता हे साधू माहत्मा आपने जिकर किया था मनुष्य जीवन जीने के लिऐ कुछ कर्म होते है। आपसे विन्नति है सभी को खोलकर बताये, किसका क्या कर्म है।</b><br><br>\n\n    उन्नीस कर्म मनुष्य मात्र के, धर्म शास्त्र मै सारे,<br>\n    चारों वर्ण के मनुस्मृति में, भेद लिखे न्यारे-न्यारे ।। टेक ।।<br><br>\n\n    ये षट कर्म कहै ब्राह्मण के, पढ़ना और पढ़ाणा जी,<br>\n    लेणा-देणा दान-पुन्न, यज्ञ करणा और कराणा जी,<br>\n    सच्चा ही उपदेश करै, निर इच्छा गुणा गाणा जी,<br>\n    धीरज-धर्म दया सत्संग कर, नही कोए दुख ठाणा जी,<br>\n    आपत्ती मै दुकान करले, फिरै नही बण लजमारे।।1।।<br><br>\n\n    वेद पढ़ै और यज्ञ करै, दान-पुण्य मै नीत रहै,<br>\n    बुद्धि से रक्षा करै प्रजा की, विषयो म्य मोह जीत रहै,<br>\n    करै सो हरि के अर्पण करना, तत्व ज्ञान प्रतीत रहै,<br>\n    बुरे कर्म से दूर रहै और, जीव के हेतू प्रीत रहै,<br>\n    गऊ-ब्राह्मण साधु-संत को, समझ राम से भी प्यारे।।2।।<br><br>\n\n    खेती करै व्यापार ब्याज ले, अधर्म नीति से डरणा,<br>\n    अति लोभ नही करै ब्याज मै, हरि भक्ति चित मै धरणा,<br>\n    गऊ ब्राह्मण साधु की सेवा, करै रात दिन ले शरणा,<br>\n    दान-पुन्न में नीत रहै, पड़ै नही कोए भी दुख भरणा,<br>\n    ऐसे कुल की रीत से भरे रहै, नित धन माया के भण्डारे।।3।।<br><br>\n\n    ब्राह्मण-छत्री वैश्य के घर जै, शुद्र आज्या टहल करण,<br>\n    मनुस्मृति मै लिख्या है, सेवा करणी एक परण,<br>\n    अपणे-अपणे कर्मां पै, जो जमें रहैं ये चारो वर्ण,<br>\n    आकाश आदि पवन-अगन जल, अन्न की वृद्धि करै धरण,<br>\n    कहै श्री लख्मीचन्द हरि भक्ति का, प्रेम नेम से गुण गारे।।4।।<br><br>"
      },
      {
        "id": 26,
        "name": "26-सेठ पणे की बात याद....",
        "story": "<b> वार्ता:- अब साधू शिक्षा देकर चले जाते है। सेठ ताराचन्द साधू की बताई बात पर अमल करता और कैसे समय गुजरता है।</b><br><br>\n\n    सेठ पणे की बात याद कर, पिछला बख्त बिचारा,<br>\n    तोड़ लाकड़ी बेच दिल्ली म्य, लागे करण गुजारा ।। टेक ।।<br><br>\n\n    मण-मण लकड़ी दो बै करकै, जंगल मै तै ल्याते,<br>\n    कदे एक रूपया कदे बारा आन्ने, रोजाना बण जाते,<br>\n    तीन आन्ने का भोजन करके, बाकि दाम बचाते,<br>\n    गऊ-ब्राह्मण साधु की सेवा, करकै भोजन खाते,<br>\n    ईश्वर भग्ति श्रध्दा करकै, वे तै रोज करै भण्डारा। ।1।।<br><br>\n\n    बीर-मर्द दिन लिकड़े पहलम, घर तै बहार लिकड़गे,<br>\n    गोरे-गोरे गात की शोभा, खून सूख कै झड़गे,<br>\n    एक दो दिन तै रहया अलकस, फेर बाण सी पकड़गे,<br>\n    धर्म जाण कै तज अधर्म नै, शुभ कर्मा पै अड़गे,<br>\n    महीने भीतर दीखण लाग्या, भग्ति का ढंग न्यारा ।।2।।<br><br>\n\n    उनका बुरा कदे ना हो, जो औरां का सोच भला ले,<br>\n    स्याणा माणस गई बुध्दि नै, हट कै फेर मिलाले,<br>\n    फिरज्या मेहर श्री कृष्ण की, भगतां नै पास बुलाले,<br>\n    ओढण-पहरण खाण-पीण का, घर तै काम चलाले,<br>\n    भीड़ पड़ी मै दमड़ी तक भी, मांगण गए ना उधारा ।।3।।<br><br>\n\n    बीर-मर्द चाहना रखते थे, पेट भराई अन्न की,<br>\n    शुभ कर्मा पै अड़े रहे, ना करी जरूरत धन की,<br>\n    चौबीस घण्टे चर्चा करते, मन मै हरि भजन की,<br>\n    श्री लख्मीचन्द वैं पार हुए, जड़ै मेहर फिरी श्रीकृष्ण की,<br>\n    इन कामां मै मर्द-बीर नै, बर्ष बीतगे बारा ।।4।।<br><br>"
      }
    ]
  },
  {
    "id": 7,
    "name": "7—चन्द्रगुप्त  धर्ममालकी",
    "dataList": [
      {
        "id": 1,
        "name": "1-के सै मेरै गोचरी काम....",
        "story": "<b> वार्ता:- इस तरह ताराचन्द काम के साथ दान-पुण्य करते रहे और 12 साल गुजर जाते है। दूसरी तरफ चन्द्रगुप्त भी 18 साल का हो जाता है। एक दिन की बात है मंशा सेठ ने चन्द्रगुप्त को अपने पास बुलाया और कहा बेटा तुम्हे तो पता हमारा रूई का व्यापार है, अब समय आ गया तुम अपनी जिम्मेवारी संभालो। इस बार तुम रूई का जहाज लेकर सिंगल द्वीप मे जाओ। यह सुन कर चन्द्रगुप्त मंशा सेठ को क्या कहता है।</b><br><br>\n    के सै मेरै गोचरी काम, श्रध्दा ना सै नाटण की,<br>\n    तूं मेरा बाप धर्म का सै ।। टेक ।।<br><br>\n\n    बाळक से नै लई थारी आस, सारी उमर बणकै रहूं थारा दास,<br>\n    पिता का खास ताराचन्द नाम, निगाह सै ईज्जत डाटण की,<br>\n    जगत मै मोल शर्म का सै।।1।।<br><br>\n\n    तुम नहीं रीत बड्यां की चुके, थारे पुन्न-दान करण में रुक्के,<br>\n    भूखे मंगते करै सै आराम, नीत रहै अन्न-धन बांटण की,<br>\n    रौळा थारे भर्म का सै।।2।।<br><br>\n\n    मै थारी सेवा करूगां हमेश, दिल पै आवै नही कलेश,<br>\n    जितने थारे उपदेश तमाम, समय अमृत कर चाटण की,<br>\n    योहे मार्ग भले कर्म का सै।।3।।<br><br>\n\n    करी हित चित से सेवा शुरू, भजन तैं पार उतरगे ध्रुव,<br>\n    मानसिंह गुरू स्वर्ग केसा धाम, बुद्धि या दुनिया छांटण की,<br>\n    मेरा कुढा दास नरम का सै।।4।।<br><br>"
      },
      {
        "id": 2,
        "name": "2-चन्द्रगुप्त तेरा याणा....",
        "story": "<b>  वार्ता:- चन्द्रगुप्त अपने धर्म पिता मंशा सेठ के आदेशानुसार चलने की त्यारी करके अपनी माता से आज्ञा लेने जाता है तो वही पर मंशा सेठ के दो पुत्रो करोड़ी व मरोड़ी और साथ मे दोनो भाभी वहा पर थी। अब जाते वक्त चन्द्रगुप्त क्या कहता है</b><br><br>\n\n    चन्द्रगुप्त तेरा याणा, भरकै चाल्या जहाज,<br>\n    आज कोऐ चींज मंगा मेरी मां ।। टेक ।।<br><br>\n\n    क्यूँ मुर्झाग्या फूल गुलाबी, थारे चेहरे की झड़गी आबी,<br>\n    री भाभी जै कुछ तनै भी मंगाणा, थारे सिद्ध करद्यूं सब काज,<br>\n    दाम किमै लेहरी हो तै ल्या।।1।।<br><br>\n\n    बाळक से नै ली थी थारी शरण, रोज सेवा करूं पूजूं चरण,<br>\n    आज अपणा परण निभाणा, राखूंगा कुल की लाज,<br>\n    चाहे मेरा धड़ पर तै सर जा।।2।।<br><br>\n\n    इब तक मनै आनन्द भोगा, तनै कर दिया कमाण-खाण जोगा,<br>\n    होगा सिंगल द्वीप मै जाणा, सधा सै पहला मौका आज,<br>\n    मनै प्रदेश जाण का चा।।3।।<br><br>\n\n    गुरू मानसिंह पेड़ आनन्द का, ख्याल जो कर लिया लख्मीचन्द का,<br>\n    हो मुशिकल छन्द का गाणा, जब बाजण लागै साज,<br>\n    घणखरे रहज्यां सै मुंह बा।।4।।<br><br>"
      },
      {
        "id": 3,
        "name": "3-बित गये दिन दो-चार....",
        "story": "<b>वार्ता:- अब चन्द्रगुप्त की माता ने कहा बेटा मुझे तो कुछ नही चहिये। चन्द्रगुप्त की दोनों भाभी कहती हमे तो लाल और जुड़ा चहिये और दोनो बात स्वीकर करके चन्द्रगुप्त सिंगल द्वीप मे चला जाता है पर वह यह नही जानता था लाल और जुड़ा बणियों की ब्याह शादी मे छन के वक्त ही मिलते है। चन्द्रगुप्त बाजर में घूमता पर कोई सी भी चींज बाजार मे नही मिली तो परेशान होकर क्या कहता है।</b><br><br>\n\n    बित गये दिन दो-चार, बात का फिकर करै लड़का,<br>\n    जब सिंगल द्वीप मै पहूंच गया ।। टेक ।।<br><br>\n\n    ज्यान मेरी फंसगी बुरे कहर मै, जाणै के लिखदी कर्म लहर मै,<br>\n    शहर में करता फिरूं व्यवहार, भेद खोलकै कहूं जड़ का,<br>\n    रूई मै मनै दूणा नफा रह्या।।1।।<br><br>\n\n    रास्ते लिऐ धर्म डिगरी के, खरे दाम करे रूई सग्री के,<br>\n    न्यूं कहै नगरी के नर-नार, करै ना बोलण धड़का,<br>\n    यो सै सौदागर कती नया।।2।।<br><br>\n\n    लड़के नै सब दाम सम्भाळे, कट्ठे कर पेटी मै डाळे,<br>\n    पिछले करूं हवाळे त्यार, काल का लिकड़ण दे तड़का,<br>\n    मनै एक करणा काम ठया।।3।।<br><br>\n\n    एक हफ्ता गया बीत तमाम, चींज मिली ना लिऐ फिरूं दाम,<br>\n    श्री लख्मीचन्द हो सै काम नै वार, मेरै दो चींजा का अड़का,<br>\n    जाणै कद गुरू मानसिंह करगे दया।।4।।<br><br>"
      },
      {
        "id": 4,
        "name": "4-सोचै था मन म्हं....",
        "story": " <b> वार्ता:- चन्द्रगुप्त सारे बजार घूम लेता है पर लाल और जुड़ा कही पर भी नही मिले। अब चन्द्रगुप्त सोचता अगर खाली हाथ घर गया तो दोनो भाभी ताने देगी। ऐसे तानो से तो मरना ही अच्छा है और क्या सोचता है।</b><br><br>\n\n    सोचै था मन म्हं, बाकी ना थी तन म्हं,<br>\n    दो चार दिन म्हं, सिंगल द्वीप में जा लिया ।। टेक ।।<br><br>\n\n    सेठ ताराचन्द का लाल, करै भावज के बोळां का ख्याल,<br>\n    माळ तैं खुब छिके, जिसे कर्म लिखे, रूई के जहाज बिके,<br>\n    दूणां नफा कमा लिया।।1।।<br><br>\n\n    लेकै लाल और जुडे़ का नाम, घरक्यां नै याद करै सुबह-श्याम,<br>\n    करो मेरे राम भळी, ओटो अळी-झळी, ना वा चीज मिली,<br>\n    इस रंज फिकर नै खां लिया।।2।।<br><br>\n\n    आज मेरे भागां कै ताळा ठूकग्या, मै इस रंज फिकर मै फुकग्या,<br>\n    रूकग्या पिंजरे मै सुवा, भागां का मुवा, एक दिखै था कुआं,<br>\n    जब चारों तरफ लखा लिया।।3।।<br><br>\n\n    गुरू मानसिंह करो आनन्द, कटज्यां जन्म मरण के फन्द,<br>\n    कहै लख्मीचन्द छन्द घड़कै, मेरी छाती धड़कै ,मरूं कुएं मै पड़कै,<br>\n    बस आड़ै दिल समझा लिया।।4।।<br><br>"
      },
      {
        "id": 5,
        "name": "5-चीज मिली ना कई दिन ....",
        "story": "<b>वार्ता:- अब बार बार मन मे यही सोचते हुए क्या ख्याल आता है।</b><br><br>\n\n    चीज मिली ना कई दिन होगे, न्यूं लड़कै नै फिकर करया ।। टेक ।।<br><br>\n\n    मन जाणू किन भ्रमां मै लिपत, मेरे मै ना सौदागर सिपत,<br>\n    विपत टली ना न्यूं ऐं दुख भोगे, चौगरदे नै ध्यान फिरया।।1।।<br><br>\n\n    भाभी के खोटे बोलां का असर, छोडूं तै ना मरण का बिसर,<br>\n    कुछ कसर घली ना सेल गढोगे, जांणू मै जीवता-ऐ मरया।।2।।<br><br>\n\n    कुछ तै बाळक कुछ प्रदेश, हे! प्रभू तेरे बिन कटै ना कलेश,<br>\n    कुछ पेश चली ना भाग पड़ सोगे, आज मै किस विपता मै आण घिरया।।3।।<br><br>\n\n    माईचन्द ज्ञान की बात, करया जिन बन्दया तै उत्पात,<br>\n    रही हाथ बली ना जहाज डबोगे, ॐ के भजन बिन कोण तरया।।4।।<br><br>"
      },
      {
        "id": 6,
        "name": "6-पुत पराया छोटा दरजा....",
        "story": "<b> वार्ता:- अब हताश होकर चन्द्रगुप्त क्या सोचता है ।</b><br><br>\n\n    पुत पराया छोटा दरजा, सारी उमर रहैगा हरजा,<br>\n    सोचण लाग्या डूबकै मरज्या, कुएं म्य पड़कै ।। टेक ।।<br><br>\n\n    जै मैं चीज गया ना लेकै, क्यूंकर रहूगां दर्द-दुख खेकै,<br>\n    ताने देकै तन स्यारैंगी, घा पै नूण-मिर्च डारैगी,<br>\n    भाभी ताने सौ मारैगी, बता कित जांगा लड़कै ।।1।।<br><br>\n\n    घरां इब के मुहं लेकै जांगा, मनै बोल डाण का खागा,<br>\n    आग्या वे न्यूं बोल कहैगी, काया ताने नही सहैगी,<br>\n    जाण पाटती आप रहैगी, कुणबे नै तड़कै ।।2।।<br><br>\n\n    मेरे कर्मां नै करी जाग ना, चीज मिलै मेरे इसे भाग ना,<br>\n    लाग ना कूए में डूबकै मरग्या, उनके लेखै कारज सरग्या,<br>\n    सारा गात जहर तै भरग्या, घींटी तक अड़कै ।।3।।<br><br>\n\n    घर तै चाल्या भले चंगे सौंण, लागी किसी अनरिति सी हौंण,<br>\n    कौंण मरण मै हो राजी, कौण बणै दुख-सुख का साझी,<br>\n    एक धुणा लारया था बाबा जी, न्यून तलै बड़ कै ।।4।।<br><br>\n\n    कहै लख्मीचन्द समय फिरणे की, सोच लई कुएं मैं गिरणे की,\n    झट मरणे की सुरती धरली, निंघा उस बाबा जी की फिरली,\n    चन्द्रगुप्त की कौळी भरली, जब लिकड़ै था जड़कै ।।5।।"
      },
      {
        "id": 7,
        "name": "7- तज कै तमाम काम....",
        "story": "<b> वार्ता:- दुखी होकर चन्द्रगुप्त कुएं में गिरकर आत्माहत्या करने लगा तो भागकर बाबा जी ने हाथ पकड़ लिया। बाबा जी ने उससे आत्महत्या का कारण पूछा तो चन्द्रगुप्त ने अपनी समस्या बाताई। फिर बाबा जी चन्द्रगुप्त को कैसे समझाते है।</b><br><br>\n\n    तज कै तमाम काम, राम नाम रट रे ।। टेक ।।<br><br>\n\n    बच्चा साधुवां की मान, ज्ञान ध्यान धरले,<br>\n    होकै नै होशियार, धार पार परले,<br>\n    वो दीन का दयाल, हाल ख्याल करले,<br>\n    कर नमतेड़ा ना लागै गेड़ा, बेडा तेरा तरले,<br>\n    ना जा तोड़ी-मोड़ी, जोड़ी थोड़ी देर डट रे।।1।।<br><br>\n\n    बच्चा चार पहर का कहर, ठहर आज की रात,<br>\n    करड़ाई की रौंण कौंण, तूं होण दे प्रभात,<br>\n    वृष राशि राहू ताहू, साहूकार की बरात,<br>\n    लाड हों घनेरे तेरे, फेरे हों किसी के साथ,<br>\n    चिन्ता त्याग जाग, भाग लाग नेड़ै झट रे।।2।।<br><br>\n\n    ना दुख टला चला भला, परिवार तै लड़कै,<br>\n    न्यूं के करै डरै मरै, क्यूं कूवे मै पड़कै,<br>\n    क्यू दम खींचै अंखिया मिंचै, नीचै आ बड़कै,<br>\n    दुख बहुत भरे कित आण घिरे, तेरे सिध्द काम हों तड़कै,<br>\n    चमकै धूप सा अनूप, रूप सा सरूप छंट रे।।3।।<br><br>\n\n    गम खाज्या आज्या भाज्या, बच्चा मेरे पास म्हं,<br>\n    ना दुख सहै फतैह रहै, जो सतगुरू की आस म्हं,<br>\n    पहलम चोट राम नाम घोट, फेर लोट हरी घास म्हं,<br>\n    कहै लख्मीचन्द थमज्या जमज्या, रमज्या राम सांस सांस म्हं,<br>\n    क्यूं ना आंखिया खोलै डोलै होलै, बोलै प्रभू बीच घट रे।।4।।<br><br>"
      },
      {
        "id": 8,
        "name": "8-वो जिनस रही मेरी रै....",
        "story": "<b>वार्ता:- अब साधू जी कहते है मरने से कुछ हासिल नही होगा। तुम जाकर धर्मशाला में बैठ जाओं। सुबह एक बणिये की बरात आयेगी। उस बरात का जो दुल्हा है वह कुरूप तथा आंख से काणा है। वह तुम्हे दुल्हा बनाकर ले जायेगें और सुबह ऐसा ही होता। फिर बनियों और चन्द्रगुप्त के अनुबन्ध की बात कैसे होती है।</b><br><br>\n\n    वो जिनस रही मेरी रै, जो छन्ना पे मिलैगी ।। टेक ।।<br><br>\n\n    छन्ना पै चाहे मिलियो एक आन्ना, मनै ना और चीज की चाहना,<br>\n    थारा बेईमाना हेरा-फेरी रै, ना बालक तै झिलैगी।।1।।<br><br>\n\n    मेरा सोधी में कोन्या गात, सिर पै तीन लोक का नाथ,<br>\n    थारा बनड़ा रात अंधेरी रै, मेरी फुलवाड़ी तुरन्त खिलैगी।।2।।<br><br>\n\n    हम ना किसे सौदे म्य जिदे, आज थाहरे मौके सधे,<br>\n    कदे आंख बदलजां तेरी रै, हांगे की नही पिलैगी।।3।।<br><br>\n\n    इन बातां म्य मानू ना मूल, चाहे डिगज्या धर्म की चूल,<br>\n    थारे हाथां की सूल बखेरी रै, ना किले तै किलैंगी।।4।।<br><br>\n\n    लख्मीचन्द माळा रटै राम की, भजन बिन जिन्दगी नही काम की,<br>\n    थारे नाम की बछेरी रै, मेरे हाथां तै हिलैगी।।5।।<br><br>"
      },
      {
        "id": 9,
        "name": "9-इस लड़के का ढंग बदलदो....",
        "story": "<b> वार्ता:- बारातियों और चन्द्रगुप्त का अनुबन्ध हो जाता है और बनिया अपने साथियों से कहता है कि नए कपड़े पहनाकर दूल्हे की तरह सजादो और आगे क्या कहता है।</b><br><br>\n\n    इस लड़के का ढंग बदलदो कपड़े नये पहरा कै,<br>\n    बनड़े आळा भेष बणादो, सिर पै मोड़ धराकै ।। टेक ।।<br><br>\n\n    औळे पां कै बान्ध राखड़ी, सौळे कर मै नाळा,<br>\n    खश्बोई का तेल मशल दो, होज्यां ढंग निराळा,<br>\n    कदे लड़के कै नजर लागज्या, टिका लादो काळा,<br>\n    हसली पहरा दो सोने की, कटै रूप का चाळा,<br>\n    आख्यां मै स्याही का डोरा, मन मोहले नजर फिरा कै।।1।।<br><br>\n\n    नया दुशाला गल मै तोड़ा, न्यू लाड लड़ा कै गेरे,<br>\n    लोहे का गज दिया हाथ मै, हंस कै फूल बखेरे,<br>\n    चन्द्रमां सा रूप खिला, सब मिटग्ये घोर अंधेरे,<br>\n    ये दो काम तेरै जम्मै सै, इब बारोठी और फेरे,<br>\n    फेर बेसक चाल्या जाईये, ये दोनो काम करा कै।।2।।<br><br>\n\n    घणां अकलंमन्द स्याणा सै, कोन्या बिसर कहण का,<br>\n    जो कोए भला करै औरां का, ना फन्दे बीच फहण का,<br>\n    पाप रूप तै सत माया का, कोन्या किला ढहण का,<br>\n    तनै मुंह मांग्या इनाम मिलैगा, खाळी नही रहण का,<br>\n    धन चहिये तै ले जाईये, ठाडी गोझ भरा कै।।3।।<br><br>\n\n    लख्मीचन्द कहै लगी जिगर मै, मुशिकल चोट झिलैगी,<br>\n    सेवा का फल मेवा हो सै, जो करते ही तुरत मिलैगी,<br>\n    भला करे तै भला हुया करै, कर्म की ज्योत जलैगी,<br>\n    तेरे भाग तै म्हारे सेठ की, अगत बेल चलैगी,<br>\n    नाव पड़ी मझदार बीच म्य, तू जाईये पार तरा कै।।4।।<br><br>"
      },
      {
        "id": 10,
        "name": "10-बारोठी पै आई सजनों....",
        "story": "<b>वार्ता:- अब बरात दुल्हन के घर पहूंच जाती है। चन्द्रगुप्त की सुन्दरता के चर्चे होने लगे। बारोठी का समय हो गया तो आगे क्या होता है।</b><br><br>\n\n    बारोठी पै आई सजनों, सेठ की बारात,<br>\n    मोहर असर्फी फैंकण लागे कर-कर लाम्बे हाथ ।। टेक ।।<br><br>\n\n    माया बचनां की बान्धी होज्या, सहम माटी की चांदी होज्या,<br>\n    ब्याह शादी मैं आन्धी होज्या, या बणिये की जात।।1।।<br><br>\n\n    खटका मिटग्या म्हारे बदन का, चिमका लागै गौरे-गौरे तन का,<br>\n    यो भूखा ना माया धन का, करियो मीठी-मीठी बात।।2।।<br><br>\n\n    म्हारी आनन्द होगी खोड़, मिला बनड़े-बनड़ी का जोड़,<br>\n    समधण देख बनड़े की ओड़, फूली नही समाई गात।।3।।<br><br>\n\n    लख्मीचन्द नै छन्द की मेर, लगा दिए धन माया के ढेर,<br>\n    करकै नै बखेर, बणा दिया नरसी आळा भात।।4।।<br><br>"
      },
      {
        "id": 11,
        "name": "11-देख कवंर की शान....",
        "story": "<b>वार्ता:- अब चन्द्रगुप्त बनडा बनकर बारौठी पर जाता है तो उस समय कवि ने क्या दर्शाया है।</b><br><br>\n\n    देख कवंर की शान, शहर सारा दंग होग्या,<br>\n    जब आया बारोठी बना ।। टेक ।।<br><br>\n\n    कट्ठे होरे थे नर-नारी, बड़ा जमघट्ट जुडरया भारी,<br>\n    सारी बोलै थी एक जुबान, ब्याह का इसा रंग होग्या,<br>\n    कदे देख्या ना सुना।।1।।<br><br>\n\n    सुथरी श्यान गाभरू छोरा, कंवर का बणरया सही डठोरा,<br>\n    छोरा उम्र मै ठीक जवान, एक सा ढंग होग्या,<br>\n    छोरा-छोरी के दिंना।।2।।<br><br>\n\n    कट्ठी हो मंगल गावै थी, कुछ आपस मै बतलावै थी,<br>\n    कई हाथ लावै थी नदान, बोलता तंग होग्या,<br>\n    हांसी औरा के मनां।।3।।<br><br>\n\n    कहै लख्मीचन्द बनड़ी की चोरी, आरते पै लुगाई कट्ठी होरी,<br>\n    गोरी भी देखै थी घूंघट ताण, रूप का इसा जंग होग्या,<br>\n    जब देखा पिया अपना।।4।।<br><br>"
      },
      {
        "id": 12,
        "name": "12-किसी छा रही अजब बहार....",
        "story": "<b>वार्ता:- अब औरते चन्द्रगुप्त का सेहरा गाते हुए क्या कहती हैं।</b><br><br>\n\n    किसी छा रही अजब बहार, जड़े लाल कणी सेहरे पै ।। टेक ।।<br><br>\n\n    इन्द्र केसी झड़ी लागी, फूला की पड़ै फुहार,<br>\n    चाची ताई बुआ बहाण, गावण लागी मंगल चार,<br>\n    अगड़ पड़ोसण कट्ठी होगी, सब कुणबे की मिलकै नार,<br>\n    गाती और बजाती चाळी, मीठी-मीठी बोलै बाणी,<br>\n    उस बनड़े की श्यान देखकै, बार-बार पीवैं पाणी,<br>\n    आरते पै कट्ठी होगी, छोटी-बड़ी याणी-स्याणी,<br>\n    किसा उमंग भरया परिवार, आज हूई खुशी घणी सेहरे पै।।1।।<br><br>\n\n    इस बनड़े की गेल्या आऐ, प्यारे-मित्र नाती-गोती,<br>\n    रूप सै सवाया इसका, सूरज केसी खिलरी ज्योति,<br>\n    हीरे लाल कणीं मणीयां की, दिखै रिमझिम होती,<br>\n    अंग्रेजी बाजे बाजैं ढोल, उपर डंका लाग्या,<br>\n    जितने सै बराती सारे, छोरा छैला बाका लाग्या,<br>\n    उठ रहा झरणांटा झोंका, औळा-सौळा जंग का लाग्या,<br>\n    खड़ी चौगरदे नै नार, तेग तलवार तणी सेहरे पै।।2।।<br><br>\n\n    जामां और पाजामां पेची, सेहरा मोतियां से जड़या हूआ,<br>\n    सवा लाख का अंगुस्ताना, गल मै तोड़ा पड़या हूआ,<br>\n    एक नाई कंवर के पाछै, चंवर डुलावै खड़या हूआ,<br>\n    चन्द्रमां से चेहरे उपर, मोतिया की लार पड़ी,<br>\n    छोटी साली नेग मांगै, आरते पै हूई खड़ी,<br>\n    चावल सी बतीसी ऊपर, सोने की दो मेख जड़ी,<br>\n    रही सास असर्फी वार, खड़ी दस-बीस जणी सेहरे पै।।3।।<br><br>\n\n    कृष्ण सा बाराती बणया, गोपनियां मै रलकै चाल्या,<br>\n    उठ रही महकार इत्र, कपड़या कै मै मलकै चाल्या,<br>\n    सोळा साली करै अंघाई, सारियां तैं टलकै चाल्या,<br>\n    लख्मीचन्द नै प्रेम मै भरकै, इस बनड़े का सेहरा गाया,<br>\n    जैसे जनकपुरी मै धूम माचगी, रामचन्द्र जी ब्याहवण आया,<br>\n    सीता केसी बनड़ी सज्जनों, रामचन्द्र सा पति हिथाया,<br>\n    किसी होरी जय जय कार, घणी रंग रास बणी सेहरे पै।।4।।<br><br>"
      },
      {
        "id": 13,
        "name": "13-तेरी सुरत पै कुर्बान....",
        "story": "<b> वार्ता:- अब वहां की औरते सजे हुए दुल्हे को देखकर क्या कहती है।</b><br><br>\n\n    तेरी सुरत पै कुर्बान, हो नारंगी सेहरे आळे ।। टेक ।।<br><br>\n\n    मंगल गावै बाजे बाजै, सिर पै स्वर्ण छत्र विराजै,<br>\n    संग साजै धजा निशान, हो हुशियार बछेरे आळे।।1।।<br><br>\n\n    साथी आगे सारे संग के, प्यारे आगे सारे ढंग के,<br>\n    रंग के छैल जवान, हो उजले चिकने चेहरे आळे।।2।।<br><br>\n\n    कंवर की करै बड़ाई कैसे, काळी जुल्फ लटक री ऐसे,<br>\n    जैसे खेल रहे फण ताण, हो काळे नाग सपेरे आळे।।3।।<br><br>\n\n    ये छन्द लख्मीचन्द नै धरे, हम तनै देख प्रेम मै भरे,<br>\n    तेरे मुख में मिट्ठा पान, हो परिवार घनेरे आळे।।4।।<br><br>"
      },
      {
        "id": 14,
        "name": "14-आरता हे! आरता....",
        "story": "<b>वार्ता:- अब धर्ममालकी आरता करती है तो औरतें क्या गाती है।</b><br><br>\n\n    आरता हे! आरता, रलमिल करल्यो आरता ।। टेक ।।<br><br>\n\n    चिन्ता दूर भगादो तन की, बणी सजधज ज्यूं बिजली घन की,<br>\n    इस भोले बनड़े के मन की, वार्ता हे! वार्ता,<br>\n    हंस खिलकै करलो वार्ता।।1।<br><br>\n\n    आज म्हारी आनन्द होगी खोड़, मिलग्या बने-बनी का जोड़,<br>\n    भले बनड़े के घोड़े का पौड़, मारता हे! मारता,<br>\n    जली धरती दलकै मारता।।2।।<br><br>\n\n    रूप जणु चिमका लगै धूप का, ध्यान डिगज्या किसे बेकूप का,<br>\n    बादल इस बनड़े के रूप का, झारता हे! झारता,<br>\n    जणूं चन्दा चिलकै झारता।।3।।<br><br>\n\n    श्री लख्मीचन्द गुरू के धाम का, सखी तुम करलो भजन राम का,<br>\n    ईश्वर बाळम म्हारे नाम का, तारता हे! तारता,<br>\n    पर गळ मै घलकै तारता।।4।।<br><br>"
      },
      {
        "id": 15,
        "name": "15-तन्यै जोड़ी बर पाया....",
        "story": "<b>वार्ता:- बारोठी के बाद धर्ममालकी अपनी सखियों के साथ बैठ जाती है। सभी आपस में प्रेम भरी बाते करती है और धर्ममालकी को क्या क्या कहती है।</b><br><br>\n\n    तनै जोड़ी बर पाया, हे! तेरी तेज रति,<br>\n    थारी जोट मिली एकसार, किसी हद होरी भोले बनड़े पै ।। टेक ।।<br><br>\n\n    ओढणां तै हो दखणी चीरां का, बरतणां तै हो पन्नै-हीरा का,<br>\n    उन बीरां का भाग सवाया, हे! जिनके इसे हो पति,<br>\n    सब भली करै करतार, किसी हद होरी भोले बनड़े पै।।1।।<br><br>\n\n    मालक सबके कारज सारै, एक-एक इसा म्हारे ना का भी तारै,<br>\n    यू म्हारै शिवजी ब्याहण आया, हे! तू पार्वती,<br>\n    रहा नाद बजा ललकार, किसी हद होरी भोले बनड़े पै।।2।।<br><br>\n\n    मिली बने-बनी की जोड़, किसा सिर शोभा दे रहा मोड़,<br>\n    जब यो म्हारी ओड़ लखाया, हे! करी भंग मती,<br>\n    हम दई ज्यान तै मार, किसी हद होरी भोले बनड़े पै।।3।।<br><br>\n\n    गुरू मानसिंह भोगै ऐश-आनन्द नै, काट दो दुख-विपता के फन्द नै,<br>\n    यो छन्द लख्मीचन्द नै गाया, हे! ना सै झूठ रती,<br>\n    कथ की कली धरी सै चार, किसी हद होरी भोले बनड़े पै।।4।।<br><br>"
      },
      {
        "id": 16,
        "name": "16-बणियां की चुकड़ात मैं....",
        "story": "<b>  वार्ता:- चन्द्रगुप्त और धर्ममालकी के फेरे है तो चन्द्रगुप्त क्या विचार करता है।</b><br><br>\n\n    बणियां की चुकड़ात मैं, बैठे बड़े-बड़ेरे,<br>\n    साली सपटी देखण लागी, सासू-सुसरा मेरे ।। टेक ।।<br><br>\n\n    मारया मरग्या घूर का, मैं ना भुखा हूर का,<br>\n    लोग बटेऊ दूर का, हूऐ सिंगल द्वीप म्य डेरे।।1।।<br><br>\n\n    मैं बस होग्या कर्म रेख कै, बेमाता के लिखे लेख कै,<br>\n    रूप बनड़े का देख कै, सब होगे दूर अंधेरे।।2।।<br><br>\n\n    चमके लागें चेहरां पै, किसे मोती दमकैं सेहरां पै,<br>\n    चन्द्रगुप्त के फेरां पै, होगे लाड भतेरे।।3।।<br><br>\n\n    गुरु मानसिंह दुख मेटग्या रै, मैं पाया के म्हा लेटग्या रै,<br>\n    उड़ै लखमीचन्द भी फेटग्या रै, जित होवै थे फेरे।।4।।<br><br>"
      },
      {
        "id": 16,
        "name": "16-छन पकिया छन पकिया....",
        "story": " <b> वार्ता:- जब छन कहने का समय हूआ तो चन्द्रगुप्त कैसे छन सुनाता है।</b><br><br>\n\n    छन पकिया छन पकिया, दोहा छन का,<br>\n    चालता मेहमान बटेऊ, ढाई दिन का ।। टेक ।।<br><br>\n\n    ब्याह म्हं सुथरा रंग ला दिया, यो सूत्या सारा शहर जगा दिया,<br>\n    सिहणी के संग ब्याह दिया, शेर बन का।।1।।<br><br>\n\n    छोरे का गोरा-गोरा गात, सखी बतलावण लगी साथ,<br>\n    करै था मिठी-मिठी बात , ना था भुखां धन का।।2।।<br><br>\n\n    फर्क ना लागै गोरे गातां मै, मजा आवै आपस की बातां मै,<br>\n    दे दिया तेरे हाथां मै, संतरा नये सन का।।3।।<br><br>\n\n    तुम बोलो सो बोल रसीली, तूम चालो सो चाल छबीली,<br>\n    तेरे हाथां मै तेग कटीली, तूं लड़ईयां रण का।।4।।<br><br>\n\n    बणगी आधे अंग की सांझी, राखिये मेरे प्रेम नै ताजी,<br>\n    तेरी राजी मै मेरी राजी, नही सै काम विघन का।।5।।<br><br>\n\n    पार होज्या हरि नाम रटे तैं, सत भक्ति पै डटे तैं,<br>\n    पिछले पाप कटे तै, वा पार गई गणका।।6।।<br><br>\n\n    यो छंद लखमीचन्द नै गाया, आज का दिन मुश्किल तै आया,<br>\n    उन बीरां का भाग सवाया, जिन्हे मिलै बालम मन का।।7।।<br><br>"
      },
      {
        "id": 17,
        "name": "17-कोए सुणने आळा जीता....",
        "story": "<b> कोए ले सकता हो मोल, बिकाऊ चीज अंनूठी सै ।। टेक ।।</b><br><br>\n\n    कोए सुणने आळा जीता हो, चाहे भरया चाहे रीता हो,<br>\n    जै कितै सीता हो अनमोल, या रामचन्द्र की अंगूठी।।1।।<br><br>\n\n    धर्म के जोड़े म्य सजरया था, मन मै राम-राम भजरया था,<br>\n    बजरया था सिंगलद्वीप मै ढोल, या साहूकारी झूठी सै।।2।।<br><br>\n\n    हम सही सौदागरी करै सै, घणखरे लेते मोल डरै सै,<br>\n    भौत से करते फिरै सै मखोल, धोरै ना कोड़ी फूटी सै।।3।।<br><br>\n\n    कहै लख्मीचन्द रंगत न्यारी नै, मन मोह लिया बोली प्यारी नै,<br>\n    मचा दी पनिहारी नै रोल, सुणकै सिठाणी उठी सै।।4।।<br><br>"
      },
      {
        "id": 18,
        "name": "18-ले सच्चे मोती का....",
        "story": "\n   <b> वार्ता:- चन्द्रगुप्त का सभी रसमों के साथ अच्छी प्रकार से विवाह करके चलते समय लाल और जूड़े व अन्य चीजे सम्भलवाते हुए क्या कहते है।</b><br><br>\n\n    ले सच्चे मोती का जुड़ा बेटा नौ करोड़ी लाल ले ।। टेक ।।<br><br>\n\n    तनै राजी होणा था सुणकै, धर लिऐ बात हिए मै गिणकै,<br>\n    चुन लिए बेटा मेरे तोता बणकै, या पक्की-पकाई बाल लै।।1।।<br><br>\n\n    बेटा ऊंच-नीच नै तकिए, बेटा मेरी बात नै लिखिए,<br>\n    इन चीजां नै चौकस रखिए, कदे कोए ऊत निकाल ले।।2।।<br><br>\n\n    किसा रंग लाग्या तेरे ब्याह कै, इनै घाल ले खूब निगाह कै,<br>\n    जननी मां तै दे दिये जा कै, जेब के अन्दर डाल ले।।3।।<br><br>\n\n    लख्मीचन्द गुरू छन्द धरै सै, बदी करण तैं सदा डरै सै,<br>\n    ये तेरी साली-सपटी ठ्ठटा करै सै, कदे बदल दूसरा ख्याल ले।।4।।<br><br>"
      },
      {
        "id": 19,
        "name": "19-चौड़ै कालर फूट लिया....",
        "story": "चौड़ै कालर फूट लिया, यो भाण्डा थारै भ्रम का,<br>\n    धक्के देकै त्हादो नै, इब के सै काम शर्म का ।। टेक ।।<br><br>\n\n    ढले बिना तै मूल रहै ना, जो कर्मा का पासा सै,<br>\n    कहो सेठ तैं चाल्या जा, इब क्या की आशा सै,<br>\n    ब्याह तै हो सै बना-बनी का, और झूठा रासा सै,<br>\n    सिंगलद्वीप मैं ठहरण तै, इब टूकड़े की सांसा सै,<br>\n    एक बख्त खा लिया प्रेम तैं, जो टूकड़ा थारे कर्म का।।1।।<br><br>\n\n    ये दो काम होया करै ब्याह मै, बारोठी और फेरे,<br>\n    धर्म छोडकै अधर्म करते, जग मै लोग भतेरे,<br>\n    रात नै रंग बसंत ऋतु पर, दिन मै घोर अंधेरे,<br>\n    गधे के सिर पै मौड़ बांधकै, बणै बटेऊ मेरे,<br>\n    ब्याह करवाकै साजन ताह दिया, कुढ़ा देख नरम का।।2।।<br><br>\n\n    लोभी और लालची बन्दे, भोगैं नरक निशानी,<br>\n    सेठ जाण कै करीं रसोई, करकै सतपकवानी,<br>\n    ब्याह शादी हो ढोल कै डंकै, इसमै भी बेईमानी,<br>\n    धोखा करकै हाथ घाल दिया, सेठ की इज्जत कान्ही,<br>\n    प्राचीन मर्यादा तोड़ दी, कर दिया नाश धर्म का।।3।।<br><br>\n\n    इसी कार तै दूनियां के म्हां, चोर और जार करै सै,<br>\n    एक बनड़ी के दो बनड़े, कौड त्यौहार करै सै,<br>\n    मात-पिता बेटी का संकल्प, एक ही बार करै सै,<br>\n    लख्मीचन्द धर्म की चर्चा, सब नर-नार करै सै,<br>\n    मरती बरियां धेल्ला ना उठै, आदम देह चर्म का।।4।।<br><br>"
      },
      {
        "id": 20,
        "name": "20-जती मर्द और सती बीर....",
        "story": "<b> वार्ता:- अब सारी पोल खुल जाती है और लड़की वालो ने उस बारात को मारमीट कर भगा दिया। अब चन्द्रगुप्त क्या क्या सोचता है।</b><br><br>\n\n    जती मर्द और सती बीर का, यो ढंग ऋषि बतावैं,<br>\n    जती मर्द और सती बीर, ना गैर तै नजर मिलावै ।। टेक ।।<br><br>\n\n    पतिव्रता का दुनियां मै, एक पति कवारा हो सै,<br>\n    भूख-प्यास टोटे-खोटे मै, गैल गुजारा हो सै,<br>\n    जती मर्द भी सती बीर तै, ना हरगिज न्यारा हो सै,<br>\n    कितै सुणया ना ब्याह फेरां पै, बना उधारा हो सै,<br>\n    आगै कित की फतह करैंगे, जो छल तै वंश चलावै।।1।।<br><br>\n\n    दो चीजां के लोभ मै आकै, करली कार ढेठ की,<br>\n    जाण पाटतै ही सास मरैगी, बुरी हो आग पेट की,<br>\n    रात दिखा दिया चन्द्रमां, दिन मै धूप जेठ की,<br>\n    इन लूंगाडया नै कठ्टे होकै, ले ली जात सेठ की,<br>\n    ऐकले की के पार बसावै, जित सौ लुच्चे जाल फलावै।।2।।<br><br>\n\n    दिन लिकड़ते ही इस झगड़े की, जाण जरूर पटैगी,<br>\n    उस बनड़े नै आगै करते ही, सारी नगरी नाटैगी,<br>\n    जै पतिव्रता का धर्म बिगड़ज्या तै, वा अपणा गळ काटैगी,<br>\n    कै मात-पिता नै भली सोचली, ना आप जहर चाटैगी,<br>\n    फेर देखूं विदा पै पल्ला करकै, ये कितना दान घलावै।।3।।<br><br>\n\n    उस साधू के पास चालूं, जब कुछ भय भागैगा,<br>\n    सती बीर नै जती पुरूष, हरगिज ना त्यागैगा,<br>\n    पतिभरता का धर्म बिगड़ै, जै जग अवगुण रागैगा,<br>\n    कहै लख्मीचन्द कर खबर, कै ना दोष तेरै लागैगा,<br>\n    नाव पड़ी मझधार बीच मै, वो साधू-ऐ पार लगावै।।4।।<br><br>"
      },
      {
        "id": 21,
        "name": "21-करकै दूर जिगर का धड़का....",
        "story": "<b>  वार्ता:- चन्द्रगुप्त ने सोच लिया कि इस तरह जाना ठीक नही है, तू वापिस उनके घर चल वही जाने पर तेरे को सब पहचान लेगे और अब क्या कहता है।</b><br><br>\n\n    करकै दूर जिगर का धड़का, असली भेद बतादू जड़ का,<br>\n    आखिर सै बणिये का लड़का, ऊंच-नीच का ख्याल सै ।। टेक ।।<br><br>\n\n    वो माणस सै मेरी निगाह मै, सारा काम हूया रंग-चा मै,<br>\n    ब्याह मै लाड भतेरे हो लिऐ, देया-लेई घनेरे हो लिऐ,<br>\n    उसके संग मेरे फेरे हो लिऐ, जो वेद रीत की चाल सै।।1।।<br><br>\n\n    वै बहू बणाकै होरे राजी, वा होरी मेरे अंग की साझी,<br>\n    पै पाजी कै डर नही हूया तै, ह्रदय मै हर नही हूया तै,<br>\n    जै आज उजगर नही हूया तै, उस बणिये की का काल सै।।2।।<br><br>\n\n    बाग उजड़ज्या सै बिन माळी, सब झड़ज्यां फल-पत्ते डाळी,<br>\n    गाळी सारा देश बकैगा, बुराई सहण तै नही छिकैगा,<br>\n    जै उसनै और कोए तकैगा, वो मेरे नाम का माल सै।।3।।<br><br>\n\n    जितणे सै मेरे मित्र-प्यारे, तन-मन धन तैं होज्यां न्यारे,<br>\n    सारे ताने दिया करैंगे, के लख्मीचन्द सदा जिया करैंगे,<br>\n    आड़ै गादड़ पाणी पिया करैंगे, यो शेर बबर का ताल सै।।4।।<br><br>"
      },
      {
        "id": 22,
        "name": "22-हे! मां राजी हो कै घाल....",
        "story": " हे! मां राजी हो कै घाल मनै, तेरी बेटी नै तेरे चरण लिए ।। टेक ।।<br><br>\n\n    मनै सब तज दिया दंगा-रोळा, पति मिल्या जवान श्यान का भोळा,<br>\n    मौज उड़ाई 16 साल मनै, एक बेटे का वरदान दिए।।1।।<br><br>\n\n    जुग-जुग जियो मेरे पिता, हारे धर्म दिए सब जिता,<br>\n    दई बता धर्म की चाल मनै, लाख वर्ष तक और जिए।।2।।<br><br>\n\n    हरा भरा रंग फल पांता का, परवरिश बाग तेरे हाथां का,<br>\n    सै सब बातां का ख्याल मनै, तेरे बाळकपन में दूध पिए।।3।।<br><br>\n\n    एक थी अश्वपती की पुत्री, लख्मीचन्द धर्म से पार गई कत्री,<br>\n    हे! मां सावित्री की ढाल मनै, मेरे भाईयां के ब्याह में याद किए।।4।।<br><br>"
      },
      {
        "id": 23,
        "name": "23-बेटी मेरी आत्मा न्यू ....",
        "story": "<b> वार्ता:- धर्ममालकी की बात सुनकर उसकी माता खुशी से भर जाती है और क्या कहती है।</b><br><br>\n\n    बेटी मेरी आत्मा न्यू कहती, फूलो-फलो सुहाग तेरा,<br>\n    लेण देण मै कसर ना छोडी, आगै बेटी भाग तेरा ।। टेक ।।<br><br>\n\n    हीरे-पन्ने मौहर-असर्फी, जेब के अन्दर डाल दई,<br>\n    लाख रूपये की पोशाक पराह कै, बरत कुटम्ब की चाल दई,<br>\n    दस तीळ दस लाख रूपये की, बणा हाल के हाल दई,<br>\n    सब जेवर सोने के पराह कै, लाड-चाव से घाल दई,<br>\n    भूल कै गिर पड़ी थी कुएं मै, फेर निमत गया जाग तेरा।।1।।<br><br>\n\n    सोलह बर्ष तक लिखा पढा़ कै, बड़े प्रेम से बात करी,<br>\n    पतिव्रता के धर्म की चर्चा, हित से दिन-रात करी,<br>\n    खवाणा-प्याणा लाड लडाणा, परवरिश अपने हाथ करी,<br>\n    यो चन्द्रगुप्त प्रदेशी लड़का, राम समझ कै साथ करी,<br>\n    हंस के साथ हंसणी करदी, के कर लेगा काग तेरा।।2।।<br><br>\n\n    लाख रूपये की पोशाक बणी, जो गोरे बदन पै खूब खिली,<br>\n    चमके लागे तारे से टूटें, ना नजरो से झोक झीली,<br>\n    सिंगलद्वीप की सोलह राशी, पदमनी पवन के साथ हिली,<br>\n    सारा शहर सराहना कर रह्या, जोड़ी जोगम जोग मिली,<br>\n    परमेश्वर नै दे दिया साबण, पति धोवण नै दिल दाग तेरा।।3।।<br><br>\n\n    मात-पिता नै अपनी बेटी-बेटा, तेरी शरण गेरी,<br>\n    आ बेटा तेरा सिर पुचकारू, उमर हजारी हो तेरी,<br>\n    लख्मीचन्द नै ज्ञान की चर्चा, रात-दिनां हित से टेरी,<br>\n    धड़ पर सिर काट लिये जै, खोटी कार करै सुता मेरी,<br>\n    हम नौकर सा तू लिऐ मालकी, यू परवरिश कर दिया बाग तेरा।।4।।<br><br>"
      },
      {
        "id": 24,
        "name": "24-ब्याहली बहू नै लेकै चल्या....",
        "story": "<b> वार्ता:- अब धर्ममालकी के माता-पिता बहूत सारा धन देकर धर्ममालकी को चन्द्रगुप्त के साथ विदा कर देते है। धर्ममालकी को लेकर चन्द्रगुप्त जहाज को चलता कर देता है तो कवि क्या दर्शाता है।</b><br><br>\n\n    ब्याहली बहू नै लेकै चल्या, चलता कर दिया जहाज,<br>\n    झमा-झम होरी पाणी पै ।। टेक ।।<br><br>\n\n    ब्याहली बहू की सुरती बर म्य, दोनूआं की लग्न लगी सही हर मै,<br>\n    जैसे समुन्द्र मै चन्दा खिल्या, जब हूर मानती लाज,<br>\n    रूप का था जोर सेठाणी पै।।1।।<br><br>\n\n    दोनूं बतलावै थे कैसे, आपस मै नजर मिलै थी ऐसे,<br>\n    जैसे अम्बर मै करकै कला, झगडते हो दो बाज,<br>\n    तीसरी एक ज्यान बिराणी पै।।2।।<br><br>\n\n    हूर का गोरा गोरा-गात, झौके तै लगै थे पवन के साथ,<br>\n    कौण बात जो हो ना भला, जब ईश्वर सारै काज,<br>\n    दया करो जोड़ी याणी पै।।3।।<br><br>\n\n    लख्मीचन्द छोड सब फंड, मिलता कर्म करे का फल दंड,<br>\n    सैकिण्ड-मिनट घड़ी घण्टा ढल्या, धन्य कारीगर घड़ी साज,<br>\n    खर्च दी अकल कमाणी पै।।4।।<br><br>"
      },
      {
        "id": 25,
        "name": "25-कथा सुणी जती सती ....",
        "story": "<b> वार्ता:- अब धर्ममालकी को लेकर चन्द्रगुप्त जहाज चलता कर देता है तो कवि क्या विचार प्रकट करता है।</b><br><br>\n\n    कथा सुणी जती सती के धर्म की, याद रहैगी मन में,<br>\n    ना छोडी मर्याद पुराणी, यो सुख हरि भजन में ।। टेक ।।<br><br>\n\n    तेरह ऋषि तैंतीस देवता, बावन जनक बताए,<br>\n    ग्रहस्थ धर्म का पालन करकै, फिर जति कहलाए,<br>\n    जति लक्ष्मण सति उर्मिला, दुनिया नै गुण गाए,<br>\n    ग्रहस्थ धर्म मै हरिशचन्द्र नै भी, हर के दर्शन पाए,<br>\n    सावित्री नै किया था संकल्प, भूली ना बचपन मै।।1।।<br><br>\n\n    कांशी राज की तीन कुमारी, भीष्म जी नै ठाई,<br>\n    एक साल बेटी कर राखी, फेर बेदी रचवाई,<br>\n    पिता कै संकल्प सोचके, अम्बा फेरां पै बतलाई,<br>\n    मेरे पिता नै करया संकल्प, शाल्व संग करी सगाई,<br>\n    संकल्प से हुआ ब्याह जाणकै, तुरन्त खंदादी बण मैं।।2।।<br><br>\n\n    मात-पिता और सास-सुसर, ब्याह करकै होज्या राजी,<br>\n    फेरा के बख्त पै दान कन्या का, होज्या अंग की सांझी,<br>\n    न्यू सोची थी के पतिव्रता खुद, रहैंगी धर्म की आंझी,<br>\n    जै ब्याह करवाकै चला गया तै, लोग कहैंगे पाजी,<br>\n    मनै सारी रात फिकर मै काटी, मेरै रही उचाटी तन मै ।।3।।<br><br>\n\n    धर्म कताई धर्म बुनाई, धर्म धुनाई लोढी,<br>\n    बेअकले कपड़े तार धरे, और धर्म चादर ओढी,<br>\n    बण मुस्ताख फिरूं दुनियां मै, ले पोस्त कैसी डोडी,<br>\n    सारा जगत बकैगा गाळी, जै ब्याह करवा कै छोडी,<br>\n    लख्मीचन्द भगवान समझ, रख ध्यान गुरू चरणन मै ।।4।।<br><br>"
      },
      {
        "id": 24,
        "name": "24-से सभा के मात पिता....",
        "story": "<b> वार्ता:- जहाज चलता रहा अब चन्द्रगुप्त और धर्ममालकी आपस मे बाते करने लगे। एक दुसरे परिवार के बारे मे क्या पूछते है।</b><br><br>\n\n    किसे सभा के मात-पिता और किसे सभा के भाई,<br>\n    किस रंग ढंग से करो गुजारा बूझै सै थारी ब्याही ।। टेक ।।<br><br>\n\n <b>धर्ममालकी:-<br></b>\n    या तै मैं भी जाण गई, तुम जहाज भी भरया करो सो,<br>\n    सौदा सुत्त व्यवहार सा करते, जग मै फिरया करो सो,<br>\n    गऊ ब्रह्मण साधू की सेवा, यज्ञ भी करया करो सो,<br>\n    मात-पिता के चरणां के मैं, सिर भी धरया करो सो,<br>\n    आपस मैं थारा प्रेम भी सै अक ना, निन्दा छोड पराई।।1।।<br><br>\n\n  <b>चन्द्रगुप्त:-<br></b>\n    किसे मुल्क में दगाबाज, ठग चोर और जार घणे सैं,<br>\n    म्हारै गऊ-ब्रह्माण साधू की सेवा मै, खुश नर-नार घणे सैं,<br>\n    सिंगलद्वीप मैं एक घर थारा, बाकी ताबेदार घणे सैं,<br>\n    म्हारे हरियाणे मै जमीदार, घर साहूकार घणे सैं,<br>\n    मात-पिता आगै बेटा-बेटी, राखैं बोलण तलक समाई।।2।।<br><br>\n\n   <b>धर्ममालकी<br></b>\n    शहर के अन्दर दुर्गे का मन्दिर, भवन भी हुआ करै सै,<br>\n    तीर्थ व्रत यात्रा के मै, गमन भी होया करै सै,<br>\n    कुऐ-प्याऊ धर्मशाला पै, हरा चमन भी होया करै सैं,<br>\n    संधया तर्पण गायत्री का, हवन भी होया करै सै,<br>\n    ठाडे-हीणें गरीबा की सब, सोच्या करै भलाई।।3।।<br><br>\n\n    <b>चन्द्रगुप्त:-<br></b>\n    म्हारे हरियाणे मै कुकर्म करते, वैं बेईमान मरै सैं,<br>\n    चोर-जार लुच्चे-डाकू तै, सब इन्सान डरै सै,<br>\n    ग्रहस्थ धर्म के पालन खात्तिर, पुन्न और दान करै सै,<br>\n    तीर्थ व्रत यात्रा का म्हारै, ऋषि-मुनि ध्यान धरै सै,<br>\n    खाण-पीण ओढण-पहरण की, मैं कब तक करूं बडाई।।4।।<br><br>\n\n     <b>चन्द्रगुप्त:-<br></b>\n    चैत तै ले कै फेर चैत तक, तीज त्यौहार मनाणे,<br>\n    तीज सिलोने दशहरे नै, माने जा धी ध्याणे,<br>\n    होई ग्यास दिवाली नै, गोवर्धन रंग जाणे,<br>\n    माह-पोह मै सकरात मनावै, बसंत के गुण गाणे,<br>\n    होली-दुलहन्डी सीली सातम्, आठम नै देबी माई।।5।।<br><br>\n\n    तीज त्यौहार मनावण का, म्हारे हरियाणे में रंग सै,<br>\n    चलै व्योवहार त्यौहार सर खाणा, चाहे कोए कितनाए तंग सै,<br>\n    गऊ-ब्राह्मण साधू सेवा का, सारी दुनियां कै सतसंग सै,<br>\n    प्यार प्रीत और लेण देण का, सबकै मना उमंग सै,<br>\n    मेरे कैसे दुखिया की कीरत, लख्मीचन्द नै गाई।।6।।<br><br>"
      },
      {
        "id": 25,
        "name": "25-दुनियां के सब नर-नार....",
        "story": "<b> वार्ता:- अब धर्ममालकी कहती है आप अपने आप को दुखियां कहै रहो हो, क्या मै जान सकती हूं। तब चन्द्रगुप्त कहता है, हां मेरे को बहूत बड़ा दूख है मै तुम्हे बताता हूं और एक बात के द्वारा क्या कहता है।</b><br><br>\n\n    दुनियां के सब नर-नार, सारे एैश लुटै सै,<br>\n    मात-पिता की ओड़ की, मेरै झाल ऊठै सै ।। टेक ।।<br><br>\n\n    ले लिया जन्म कर्म हारे मै, जाण पाटगी जग सारे मै,<br>\n    दो सौ रूपये के बारे मै, मेरी खाल चूंटै सैं।।1।।<br><br>\n\n    गहणै धरया पिता नै लाल, करया ना छूटवावण का ख्याल,<br>\n    लाखां लाखां के माल धरे, गहणै छूटै सै।।2।।<br><br>\n\n    जिसकै नाग विपत का लड़ज्या, उसके सारे नक्से झड़ज्या,<br>\n    जो मात-पिता तै बिछड़ज्यां, उसके भाग फूटै सै।।3।।<br><br>\n\n    लख्मीचन्द चालती बेग, ईज्जत हाथ राखणी तेग,<br>\n    सच्चे मात-पिता के नेग, न्यूं के तोड़े टूटै सै।।4।।<br><br>"
      },
      {
        "id": 26,
        "name": "26-जाण दे हो भूल जा पिया....",
        "story": "<b> वार्ता:- अब धर्ममालकी चन्द्रगुप्त को एक बात के द्वारा क्या कहती है।</b><br><br>\n\n    जाण दे हो भूल जा पिया, रंज-फिकर नै त्याग दे ।। टेक ।।<br><br>\n\n    इसी हो सै पतिवर्ता नारी, तन पै ओटै मुसीबत भारी,<br>\n    पार्वती जैसे शिव की प्यारी, क्रोध करें जब सती कती,<br>\n    धड़ तैं सिर नै त्याग दे।।1।।<br><br>\n\n    तन पै भारी विपत सही थी, जान फन्दे के बीच फही थी,<br>\n    दमयंती पति के साथ गई थी, दुख सुख नै एक सार समझ,<br>\n    पतिवर्ता घर नै त्याग दे।।2।।<br><br>\n\n    जोड़े मै गेल सजी थी, माला दिन और रात भजी थी,<br>\n    रामचन्द्र ने भी सिया तजी थी, त्याग दई थी सती कती,<br>\n    कुण ब्याहे बर नै त्याग दे।।3।।<br><br>\n\n    लख्मीचन्द हरि गुण गावैगे, फेर मन इच्छा फल पावैंगे,<br>\n    वे नर पाछै पछतावैंगे, जो छोडकै धर्म कर्म<br>\n    मूर्ख नर डर नै त्याग दे।।4।।<br><br>"
      },
      {
        "id": 27,
        "name": "27-दयावती जननी पै करदी....",
        "story": " <b> वार्ता:- चन्द्रगुप्त की बात सुनकर धर्ममालकी कहने लगी कि मैं अच्छी तरह से नहीं समझ पाई आप मुझे खोलकर समझायें। अब चन्द्रगुप्त धर्ममालकी को सारी बात कैसे समझाता है।</b><br><br>\n\n    दयावती जननी पै करदी राम नै दया,<br>\n    एक जणां था जेठा बेटा धोरै ना रहा ।। टेक ।।<br><br>\n\n    ठोकर के संग नौकर, चार घाल्या करते,<br>\n    पलभर भी धोरे तैं, ना हाल्या करते,<br>\n    मात-पिता कच्चे दूधा तैं, पाल्या करते,<br>\n    हम जगत सेठ थे, जहाज हमारे चाल्या करते,<br>\n    इसी फिरी माया राम की, वो धन खोया गया।।1।<br><br>\n\n    जब मै छः साल का था, हम डूब-तरगे,<br>\n    एक दमड़ी तक ना छोड़ी, घर मै चोर फिरगें,<br>\n    कुछ धन जलग्या-लुटग्या, तीनूं भूखे मरगे,<br>\n    फेर हापूड़ मै मनैं, पिता जी गहणै धरगें,<br>\n    मात-पिता की ओड़ का, दूख जाता ना सहया।।2।।<br><br>\n\n    मनसा सेठ कै रहकै, मनै पढाई भी करी,<br>\n    परदेशां मै घूम-घूम कै, कमाई भी करी,<br>\n    कई कई बर उस कूणबे की, बडाई भी करी,<br>\n    मार-पीट लिया तै, मन-मन मैं समाई भी करी,<br>\n    के बुझैगी सेठाणी, कुछ जाता ना कहया।।3।।<br><br>\n\n    श्री लखमीचन्द कहै, मनसा सेठ कै रह्या करूं सूं,<br>\n    उस सेठ की सेठाणी नै, मां कह्या करूं सूं,<br>\n    मेरै दो भाई-भावज, मन की लह्या करुं सूं,<br>\n    मेरै सौ-सौ तान्ने मारै, मैं सह्या करूं सू,<br>\n    एक तू पल्लै ला दी, यो दुख दुनिया तै नया।।4।।<br><br>"
      },
      {
        "id": 28,
        "name": "28-मात-पिता नै पाली जण....",
        "story": " <b> वार्ता:- अब धर्ममालकी चन्द्रगुप्त की सारी बात सुनकर क्या कहती है।</b><br><br>\n\n    मात-पिता नै पाली जण कै, सोला साल बिता दिये गिण कै,<br>\n    सासू-सुसरे का दुख सुण कै, मेरै बाकी ना तन म्य ।। टेक ।।<br><br>\n\n    जिकर सुणकै गई डर मैं, जिनकै सुत का दर्द जिगर में,<br>\n    वैं क्यूकर घर मै डटते होगे, आयू के दिन घटते होगे,<br>\n    मुश्किल तै दिन कटते होगे, मैं न्यू सोचू मन मै ।।1।।<br><br>\n\n    तनै दुख मात-पिता का सै गहरा, तूं इब टोटे मै ना रहरा,<br>\n    न्यूं कहरा घर डेरा कोन्या, कोये भी सनीपी मेरा कोन्या,<br>\n    हर के घर का बेरा कोन्या, जाणै के करदे छन मै ।।2।।<br><br>\n\n    दुख मै ना कोए चाचा-ताऊ, सारी दुनियां दीखै हाऊ,<br>\n    उनके दुश्मन साऊ लड़ते होगे, क्यूकर घर मै बड़ते होगे,<br>\n    सांस मार कै पड़ते होगे, दुख भर कै दिन मै ।।3।।<br><br>\n\n    लख्मीचन्द कहै यो दुख मोटा, इब तूं नही उमर का छोटा,<br>\n    टोटा जी ले दिया करै सै, दुशमन दुख दे दिया करै सै,<br>\n    बिन समझे खे दिया करै सै, दुख बालकपन मै ।।4।।<br><br>"
      },
      {
        "id": 29,
        "name": "29-नफे मै ब्याह करवा लिया....",
        "story": "<b>  वार्ता:- अब चन्द्रगुप्त चिन्ता में पड़ गया सोचने लगा कि धर्ममालकी को साथ लेकर गया तो सब यह कहेगें कि रूई बहूत ज्यदा लाभ हूआ है उस लाभ में शादी कराली। इस काम से मेरे पिता जी के नाम पर बट्टा लगेगा, इसलिए इसको साथ ले जाना सही नही है| अब चन्द्रगुप्त क्या सोचता है।<br><br></b>\n\n    नफे में ब्याह करवा लिया, जग अवगुण रागैगा,<br>\n    पिता ताराचन्द के नाम कै, न्यू बट्टा लागैगा ।। टेक ।।<br><br>\n\n    मैं इन्है आज ब्याह कै ल्याया, यो दिन बड़ी मुश्किल तै आया,<br>\n    दई सुसरे की धन माया, इसनै क्यूकर त्यागैगा ।।1।।<br><br>\n\n    घरा दो भाभी सै बेअकली, उननै जै ओछी मंदी तकली,<br>\n    छोडकै नै ऐकली, कित डूबण भागैगा ।।2।।<br><br>\n\n    दूख की झाल जोर से बगती, मेरे मै ना रोकण की शक्ति,<br>\n    फिकर मै आंख भी ना लगती, न्यू कद लग जागैगा ।।3।।<br><br>\n\n    कहै लख्मीचन्द बहू सै शादी भोली, म्हारी बणिया की जात घणी ओली,<br>\n    छोटा ऊत सै करौड़ी गोली भर-भर दागैगा ।।4।।<br><br>"
      },
      {
        "id": 30,
        "name": "30-दान दिये सांसू-सुसरे नै....",
        "story": "<b>वार्ता:- अब चन्द्रगुप्त जहाज को किनारे पर लगाकर आराम करने लगा, जब धर्ममालकी सो गई तो चन्द्रगुप्त के दिल में ऐसा ख्याल आया कि धर्ममालकी को जहाज में सोती हुई छोड दूं। अब दोनो पेटी बन्द करकै उसके पास में तालियां रखकर चन्द्रगुप्त धर्ममालकी को सोती हूई छोडकर वहा से चलने तैयारी करता हूया क्या क्या सोचता है।</b><br><br>\n\n    दान दिये सांसू-सुसरे नै, दमडी तलक सम्भाले,<br>\n    लत्ते कपड़े टूम ठेकरी, सब पेटी में डाले ।। टेक ।।<br><br>\n\n    घणा माल था दोनूं पेटी, ठोक-ठोक कै भरदी,<br>\n    लाल और जूडे की कीमत, वा भी म्हा-ऐ धरदी,<br>\n    मुंह का थूक सूकता आवै, चेहरे ऊपर जरदी,<br>\n    मरिये चाहे जीवती रहिये, मनै राम हवालै करदी,<br>\n    गुच्छा गेर दिया बिस्तर पै, बन्द करकै दोनूं ताले।।1।।<br><br>\n\n    सिंगलद्वीप में बसै पदमनी, सर्पां शीश मणी सै,<br>\n    सीप मै मोती पत्थर मै हीरा, तू हीरे बीच कणी सै,<br>\n    धन्य सै वे मात-पिता, जिननै पतिव्रता हूर जणी सै,<br>\n    आज तेरा पाला रहा जीत मै, मेरी खता घणी सै,<br>\n    धर्मराज कै भी चोर तेरा, जब कहैगी खोल हवाले।।2।।<br><br>\n\n    सारी जिन्दगी भूलूं कोन्या, न्यूंऐ जंग झोया करूंगा,<br>\n    मुधा पड़-पड़ दुनियां मै तेरी, पैड़ा नै टोया करूगां,<br>\n    कहै ना सकूं किसे तै मन की, जिंदगी नै खोया करूगां,<br>\n    सिंगसद्वीप तैं चाले थे, उस घड़ी नै रोया करूगां,<br>\n    सांस-ससूर नै घणा धन देकै, हम लाड-चाव तै घाले।।3।।<br><br>\n\n    कहै श्री लख्मीचन्द झाल बगैं, मै आप डूब तर लूगां,<br>\n    खता करे की धर्मराज कै, जाते ही हां भर लूगां,<br>\n    दोफारी और सुबह शाम तनै, रोज याद कर लूगां,<br>\n    तेरी बातां नै कोन्या भूलूं, मै इतनै ना मर लूगां,<br>\n    सेठ की लड़की हम सेठ तै डरते, राम-रमी दे चाले।।4।।<br><br>"
      },
      {
        "id": 31,
        "name": "31-सास-ससुर बिन ईज्जत....",
        "story": "<b> वार्ता:- अब चंद्रगुप्त धर्ममालकी को छोड़कर जाता है तो धर्ममालकी के विषय में क्या विचार आते है।</b><br><br>\n\n    सास-ससुर बिन ईज्जत कोन्या, बहू-जमाई की,<br>\n    गैरां के घर रहणा मुश्किल, जात लुगाई की ।। टेक ।।<br><br>\n\n    तूं घरां रहै मै रहूं बहार, दोनूं बोलण तक लाचार,<br>\n    वे बीर-मर्द पै लेंगे कार, नाण और नाई की।।1।।<br><br>\n\n    कोई सी भावज गल मै घलज्यागीं, मेरी देखकै तबियत जल ज्यागी,<br>\n    तनै के दक्षिणा मिलज्यागीं, खाली चून पूवाई की।।2।।<br><br>\n\n    कौण सुणै सूणांऊ जिसनै, कित मै खाकै मरज्या विष नै,<br>\n    सास बिना हो सीलक किसनै, बहू पराई की।।3।।<br><br>\n\n    लखमीचन्द प्रेम की बाणी, अपणे घरां टोटे मै भी सेठाणी,<br>\n    नौकर बणकै रोटी खाणी, पड़ै समाई की।।4।।<br><br>"
      },
      {
        "id": 32,
        "name": "32-हिचकी आई तेरी गोरी याद....",
        "story": "<b> वार्ता:- अब जहाज थोड़ी दूर ही गया था कि रास्ते में चंद्रगुप्त को हिचकी आती है हिचकी आने पर चंद्रगुप्त क्या सोचता है।</b><br><br>\n\n    हिचकी आई तेरी गोरी याद की, बणकै तेग दुधारी फौलाद की,<br>\n    लगी काटण-चाटण बांटण, लाकै ध्यान नै चौफेरै ।। टेक ।।<br><br>\n\n    हुआ फांसला घणी दूर का, उस धर्ममालकी हूर का,<br>\n    कर इंतजाम तमाम राम, दई छोड़ भरोसै तेरै।।1।।<br><br>\n\n    तनै मै हरगिज भी ना त्यागता, मै बेईमान छोड़ दिया जागता,<br>\n    तूं पड़कै सोगी खोगी होगी, किसी भ्रान्ति सी मेरै।।2।।<br><br>\n\n    फेर जीते जी मिलण की आस ना, कोए बूझण आला पास ना,<br>\n    तज रोया पीटी मीठी घिटी, घोट कै नै गेरै,<br>।।।।3\n\n    कहै लखमीचन्द दिन रात नै, मै के भूलूं तेरी बात नै,<br>\n    परी मुख खोलै डोलै बोलै, किसे फूल से बखेरै।।4।।<br><br>"
      },
      {
        "id": 33,
        "name": "33-धर्म पर चालते थे सदा....",
        "story": "<b> वार्ता:- धर्ममालकी की याद आने पर चन्द्रगुप्त मन मे पश्चाताप करने लगा, जब नही मिलूगां तो वह अपने प्राण त्याग देगी, और इस तरह क्या क्या विचार करता है।</b><br><br>\n\n    धर्म पर चालते थे सदा, आज भूल भारी हो गई,<br>\n    जहाज कै म्हा चलते चलते, यादगारी हो गई ।। टेक ।।<br><br>\n\n    ईश्वर नै दई थी जन्नत, जिन्दगी भर के साथ को,<br>\n    आज फूटगी तकदीर म्हारी, वो हमसे न्यारी हो गई।।1।।<br><br>\n\n    सोचू था के बट्टा ना लागै, मात-पिता के नाम को,<br>\n    इस रंज मै हमसे अलहदा, प्राण प्यारी हो गई।।2।।<br><br>\n\n    सपने तलक नही भूलूंगा, जै आ भी गई मेरै सामनै,<br>\n    धूर दरगाह तक दावा तेरा, किसी जात मारी हो गई।।3।।<br><br>\n\n    खाक ऐसे लाख पर, जरा सोच लख्मीचन्द तू,<br>\n    अब वो कहीं और हम कही, किसी इन्तजारी हो गई।।4।।<br><br>"
      },
      {
        "id": 34,
        "name": "34-जहाज के मै बैठे-बैठे....",
        "story": "जहाज के मै बैठे-बैठे कै याद गौरी धन की,<br>\n    कोए भी ना पास उसकै, बुझण आळा मन की ।। टेक ।।<br><br>\n\n    मास्सा-मास्सा घटती होगी, दुख मै छाती फटती होगी,<br>\n    क्यूकर झाल डटती होगी, गोरे से बदन की ।।1।।<br><br>\n\n    कदे ना देखी गर्मी-सर्दी, जिन्स थी वा चौड़ै धरदी,<br>\n    करड़ाई नै दुर्गति करदी, याणे से जोबन की ।।2।।<br><br>\n\n    मेरी किस्मत पड़कै सोगी, होणी दूनियां तै खोगी,<br>\n    टापू मै पड़ सीली होगी, बिजली गगन की ।।3।।<br><br>\n\n    हाथी के-सा हुम लागै, पायां सुथरी टूम लागै,<br>\n    घाघरे की घूम लागै, तील नये सन की ।।4।।<br><br>\n\n    लख्मीचन्द गुरू के चेले, खूब खाऐे खूब खेले,<br>\n    इब हाथां मै माला ले ले, हरि के भजन की।।5।।<br><br>"
      },
      {
        "id": 35,
        "name": "35- जहाज पै गया था छोरा....",
        "story": "<b>वार्ता:- अब चन्द्रगुप्त अपने घर हापूड़ पहूच जाता है। अपनी माता को प्रणाम करता है तो मां ने पूचकार कर छाती से लगा लिया और क्या कहने लगी।</b><br><br>\n\n    जहाज पै गया था छोरा, ब्होत सा दर्द ओटा,<br>\n    राम जी की जगह जाण कै, माता के पायां मै लोटा ।। टेक ।।<br><br>\n\n    मेरा-थारा राम भगत किसा नाता, ना दिल किसे चींज नै चाहता,<br>\n    चाहे जिस तरहा राखिए माता, तेरा सबतै बालक छोटा ।।1।।<br><br>\n\n    ईश्वर के करदे एक छन मै, बाकी के रहरी सै तन मै,<br>\n    उठै झाल भतेरी मन मै, बहू का रंज-फिकर था मोटा ।।2।।<br><br>\n\n    चाहे घर चाहे बहार रहूगां, बणकै आज्ञाकार रहूगां,<br>\n    जिंदगी भर ताबेदार रहूगां, मेरा सिर थारा सोटा ।।3।।<br><br>\n\n    लखमीचन्द छंद नै गावै, सदा सतगुरु को शीश झुकावै,<br>\n    बख्त के उपर काम आवै, खोटा बेटा पैसा खोटा ।।4।।<br><br>"
      },
      {
        "id": 36,
        "name": "36-आज्या मेरे लाल उरै....",
        "story": "<b>  वार्ता:- अब मनशां सेठ की सेठानी लड़के चन्द्रगुप्त को क्या कहती है।</b><br><br>\n\n    आज्या मेरे लाल उरै हो पुचकारुं,<br>\n    किसी चन्द्रमां सी श्यान बेचारे की ।। टेक ।।<br><br>\n\n    तू मेरा बेटा गरीब गऊ सै, मेरे हित-चित हिए जिए का लहू सै,<br>\n    छोटी बहू सै छिनाल, भतेरी पीटू मारूं,<br>\n    उसनै करदी जात बिरान बिचारे की ।।1।।<br><br>\n\n    तेरे कारण बडे आनन्द भोगे, फर्क करै तै रहै ना क्याहें जोगे,<br>\n    तनै होगे बारह साल, के जिकर खोल कै डारू,<br>\n    थी बालक उमर नादान बिचारे की ।।2।।<br><br>\n\n    तेरी मां पूरी पैज परण की, ना ठट्ठे मै बात डरण की,<br>\n    उसकी हांसी करण की ढाल, कद लग कायदे नै सूधारु,<br>\n    सै भाभी घरा जवान बिचारे की ।।3।।<br><br>\n\n    लखमीचन्द प्रेम में भरिए, मतना नीत बदी पै धरिए,<br>\n    करिए सतगुरु शिष्य का ख्याल, कदे ना बाजी हारूं,<br>\n    सबकै हाजिर ज्यान बिचारे की ।।4।।<br><br>"
      },
      {
        "id": 37,
        "name": "37-नफे मै दूणे दाम रहे....",
        "story": "<b>वार्ता:- मां-बेटे के बीच बाते हो रही थी इतनी देर में मनशा सेठ आ जाते हैं। चन्द्रगुप्त ने मनशा सेठ को राम रमी की अब मनशा सेठ लड़के चन्द्रगुप्त से व्यापार बारे क्या पूछते है।</b><br><br>\n\n    रूई के नफे की बूझै, बात लाला जी,<br>\n    सिंगलद्वीप जंजीरे मै, किस भा बिक री सै ।। टेक ।।<br><br>\n\n    नफे मै दूणे दाम रहे, आढ़ती आगे नऐ-नऐ,<br>\n    गऐ पन्दरां-सौला जहाज, एक साथ लाला जी,<br>\n    आछी भूंडी भली बूरी, एक भा मै धकरी सै।।1।।<br><br>\n\n    तेरे कर्मां तै ना माया थोड़ी, हमनै कोडी-कोडी जोड़ी,<br>\n    मेरे करोड़ी और मरोड़ी नै, खोदी जात लाला जी,<br>\n    तूं रहा सब तरियां होशियार, मनै बिल्कुल बेफिकरी सै।।2।।<br><br>\n\n    तूं तै बांध मेरे दोनूं घाट, ला दिए सभी तरहा के ठाठ,<br>\n    तेरी बाट देखरे आवण की, दिन-रात लाला जी,<br>\n    तेरी मां तेरे जावण की, घड़ी मूहूर्त दिन लिखरी सै।।3।।<br><br>\n\n    लखमीचन्द रहया बता गौर तै, मैं ना करता बात जोर तै,<br>\n    और तै सब तरियां तै, आनन्दी मै गात लाला जी,<br>\n    एक काचे से घा कै ऊपर, चिंगारी टिकरी सै।।4।।<br><br>"
      },
      {
        "id": 38,
        "name": "38-भली करी थी परमेश्वर....",
        "story": "<b>  वार्ता:- अब चन्द्रगुप्त अपने मात-पिता से मिलने के बाद अपनी दोनों भाभीयो के पास जाता है। वह लाल और जूड़ा उनको दे देता है। अब दोनों भाभी चन्द्रगुप्त से क्या कहती है।</b><br><br>\n\n    भली करी थी परमेश्वर नै, राजी-खूशी घर आग्या,<br>\n    लाल और सच्चे मोतीयां का जूड़ा, हाथ कड़ै तै लाग्या ।। टेक ।।<br><br>\n\n    लाल और जूड़ा चीज खरी सै, मोल लेण की नही जरी सै,<br>\n    तेरी आख्यां के म्हां नींद भरी सै, बता रात नै कित जाग्या ।।1।।<br><br>\n\n    या हाथां मैहंदी खूब रचाई, तेरे चादरे कै हल्दी लाई,<br>\n    इन आख्यां के म्हां घलरी स्याई, रंग बनड़े का छाग्या ।।2।।<br><br>\n\n    ये ब्याह मै चींज दिया करै बणियां, तू रुई का व्यापार करणियां,<br>\n    लाल और जूड़े का बेचणियां, यो सौदागर कित पाग्या ।।3।।<br><br>\n\n    लखमीचन्द नही पढ़रया सै, गूरु की दया तै दिल बढ़रया सै,<br>\n    तेरै बंदड़े कैसा रंग चढ़रया सै, रूप मेरै मन भाग्या ।।4।।<br><br>"
      },
      {
        "id": 39,
        "name": "39-ब्याह-शादी का जिकर ....",
        "story": "<b>वार्ता:- अपनी भाभीयो की इतनी बात सूनकर चन्द्रगुप्त अपनी शादी की बात छूपाने की कैसे कोशिश करता है।</b><br><br>\n\n    ब्याह-शादी का जिकर सूणया, जब नाड़ तले नै गो कै,<br>\n    जाण पटण के डर का मारया, भीतर बड़ग्या रो कै ।। टेक ।।<br><br>\n\n    जल पीवण का ओडा लेकै, चलू भरली मुंह धो लिया,<br>\n    करकै ओट आत्मा रोकी, मन-मन मै दुख रो लिया,<br>\n    भाभी के बोला का अपणे, तन मै सेल चुभो लिया,<br>\n    पैसा-धेल्ला हो तै ल्हकोल्यूं, ब्याह भी कड़ै ल्हको लिया,<br>\n    ब्यहा-शादी और जन्म-मरण नै, बता राखै कौण ल्कोह कै ।।1।।<br><br>\n\n    पाही बणकै करूं गुजारा, हुकम बजाणा हो सै,<br>\n    जित भेजो ऊड़ै चाल्या जा, टेम पै आणा हो सै,<br>\n    भूख-प्यास मै मरते-मरते, जब कितै खाणा हो सै,<br>\n    चलते कै दूणी आर लगै, इसा क्यू धिंगताणा हो सै,<br>\n    के मिलज्यागा चंद्रगुप्त कै, इसे बोल के सेल चुभो कै ।।2।।<br><br>\n\n    किसनै के ना जाण पटी, जिस दिन तूं ब्याही थी,<br>\n    तेरे डोले आगै म्हारै कूणबे की, बीर खड़ी पाई थी,<br>\n    सब कुणबे कै चाव चढया, जब चाले मै आई थी,<br>\n    जिंदगी भर ना भूल सकै, तूं जितणा धन लाई थी,<br>\n    चंद्रगुप्त करै जिकर घरां, उड़ै हूर जागली सो कै ।।3।।<br><br>\n\n    मर्द की जड़ मै सेवा करती, बीर जागणी चाहिए,<br>\n    बीर-मर्द के दिल की चिंता, अलग भागणी चाहिए,<br>\n    समझणियां माणस नै ना, सती बीर त्यागणी चाहिए,<br>\n    जिस तै मतलब पूरा होज्या, इसी रागणी चाहिए,<br>\n    कहै लखमीचन्द पड़ै काटणें, आया था जिसे बो कै ।।4।।<br><br>"
      },
      {
        "id": 40,
        "name": "40-गिल्ला मतन्या मानै देवर....",
        "story": "<b> वार्ता:- अपनी भाभी की इतनी बात सुनी तो चन्द्रगुप्त के चेहरे पर उदासी छा जाती है तो उसकी भाभी एक बात के द्वारा क्या कहती हैं।</b><br><br>\n\n    गिल्ला मतन्या मानै देवर, हांसियां मै कर री थी ।। टेक ।।<br><br>\n\n    मेरे तै वो बख्त ना टाल्या गया, पाछै मेरा खोट निकाल्या गया,<br>\n    उस दिन भी ना बोला चाल्या गया,घणी तेरी मारी डर री थी ।।1।।<br><br>\n\n    उस दिन बात लिकड़गी मुख सै, जब तै मेरी इज्जत मै टूक सै,<br>\n    आड़ै तै चुग्गे तक का दुःख सै, मैनां पिजरे मै घिर री थी ।।2।।<br><br>\n\n    पात्थर पड़गे मेरी अक्ल बही पै, दूनियां तै मरती चीज नई पै,<br>\n    उस दिन की बात कही पै, देवर सासू छोह मै भर री थी ।।3।।<br><br>\n\n    लखमीचन्द ज्ञान बिन कोरा, बिना सतगुरु के नही धर-धोरा,<br>\n    रुस कै चला गया छोरा, सारया कै न्यूंए जर री थी ।।4।।<br><br>"
      },
      {
        "id": 41,
        "name": "41-सुती उठकै देखण लागी....",
        "story": " <b>वार्ता:- दूसरी तरफ टापू में धर्ममालकी की आंख खुल जाती है। उठकर देखा तो वहां चन्द्रगुप्त नही था और न जहाज दिखाई देता है तो धर्ममालकी गहरी चिंता भरी हुई क्या-क्या विचार करती है।</b><br><br>\n\n    सुती उठकै देखण लागी, हूर सेठ की जाई,<br>\n    ना जहाज दिखता, ना साजन दिये दिखाई ।। टेक ।।<br><br>\n\n    और किसे का दोष नही, सब मेरा कर्मा का फल सै,<br>\n    डांटे तैं भी डटता कोन्या, जोबन होली कैसी झल सै,<br>\n    साजन यो तेरी ब्याही का गल सै, क्यूँ काटै सै बणकै कसाई।।1।।<br><br>\n\n    बेमाता नै जोड़ी बदली, मारुंगी टक्कर डांण कै,<br>\n    मेरे साजन तेरी ब्याही रोवै, लेले नै दया आण कै,<br>\n    मेरे मात-पिता नै राम जाण कै, पंचा मै पल्लै लाई।।2।।<br><br>\n\n    तेरै भरोसै इस टापू म्य, बेधड़के तै सोगी,<br>\n    एकली नै छौड़ डिगरग्या, इब क्यूकर के होगी,<br>\n    तेरी मोहन माला पहरण जोगी, टापू मै तोड़ बगाई।।3।।<br><br>\n\n    लखमीचन्द तूं पार उतरज्या, श्री कृष्ण के गुण गा कै,<br>\n    जै इसी सोचै था तै मेरे पिया, क्यूं ल्याया था ब्याह कै,<br>\n    मेरे सजन संगवाले आकै, तेरी रेते मै रलै सै कमाई।।4।।<br><br>"
      },
      {
        "id": 42,
        "name": "42-खुड़का सुण ल्युंगी सहज-सहज....",
        "story": "खुड़का सुण ल्युंगी सहज-सहज मै, प्रीतम की खांसी का,<br>\n    मेरी एकली की जान लिकड़ज्या, काम नही हांसी का ।। टेक ।।<br><br>\n\n    तू भी मेरे बिना एक जणा सै, मेरा तेरे मै प्रेम घणा सै,<br>\n    साच बता के खोट बणया सै, मुझ चरणन  का ।।1।।<br><br>\n\n    तेरे बिन लागै मेरा जिया ना, रोटी खाई पाणी पिया ना,<br>\n    टापू कै मै तरस लिया ना, मुझ भुखी और प्यासी का ।।2।।<br><br>\n\n    पिया मेरी राही मै कांटे बोग्या, तेरा तै सहज जाण नै राह होग्या,<br>\n    मेरी छाती के म्हा घा होग्या, बता के जतन करुं तलाशी का ।।3।।<br><br>\n\n    कदे घाटा ना था धन जर का, तू दुखड़ा देगा जिंदगी भर का,<br>\n    लख्मीचन्द भजन कर हर का, भोले अविनाशी का ।।4।।<br><br>"
      },
      {
        "id": 43,
        "name": "43-कोड करी तनै रात नै....",
        "story": "<b> वार्ता:- धर्ममालकी ने चन्द्रगुप्त की काफी तलाश की लेकिन चन्द्रगुप्त कही नही मिला तो रोने लग जाती और क्या विलाप करती है।</b><br><br>\n\n    कोड करी तनै रात नै, बणजारे केसी आग,<br>\n    धंधकती छोडग्या पिया ।। टेक ।।<br><br>\n\n    मैं बता किस पै पहरुं-ओढ़ूं, यो तन कपास की ज्यूं लोढ़ूं,<br>\n    मैं के छोडू थी तेरे साथ नै, गया सोवती नै त्याग,<br>\n    सजन किसा धोखा सा दिया।।1।।<br><br>\n\n    मै इब सांस मार कै रोऊं, आगै आज कैसी ना सोऊं,<br>\n    ईब कड़ै लहकोऊं इस गात नै, काच्चे दूध कैसी लाग,<br>\n    लटकती जाणूं दरखत पै घिया ।।2।।<br><br>\n\n    क्यूं बात हांसियां मै टालै, तनै मै छोडी अधम बिचालै,<br>\n    तेरे कोण सम्भालै फल पात नै, गया उजड़ लखीणां बाग,<br>\n    सजन तनै तरस ना लिया ।।3।।<br><br>\n\n    कहै लख्मीचन्द प्रेम की वाक, कोए पतिव्रता जाणैगी साख,<br>\n    चली याद राख इस बात नै, खुलैंगे कदे नै कदे भाग,<br>\n    हुई थी जैसे पार सती सिया ।।4।।<br><br>"
      },
      {
        "id": 44,
        "name": "44-लेकै फकीरी भजन करूंगी....",
        "story": "<b> वार्ता:- अब धर्ममालकी होश संभालती हुई क्या विचार करती है।</b><br><br>\n\n    लेकै फकीरी भजन करूंगी, अपने साजन की तलाश मै ।। टेक ।।<br><br>\n\n    क्यूं रोवै के गजब हो लिया, काटले जिसनै जिसा बो लिया,<br>\n    जैसे दमयंती नै पति टोह लिया, छोड गया था बणवास मै ।।1।।<br><br>\n\n    पतिव्रता अपणे पति नै टेरै, यो बेड़ा राम भरोसै तेरै,<br>\n    तनै उड़ण नै ना पर दई मेरै, जा चढूं तै कहीं आकाश मै ।।2।।<br><br>\n\n    हे! ईश्वर मेरी दया लिये, मनै रंज-गम के प्याले पिये,<br>\n    पति मेरे नै पुत्र दिये, नित्य रहूं चरण की दास मै ।।3।।<br><br>\n\n    लख्मीचन्द दुःख-दर्द टलैंगे, जणै कद हटकै चमन खिलैंगे,<br>\n    जीवती रही तै पति फेर मिलैंगे, गई बैठ तेरे विश्वास मै ।।4।।<br><br>"
      },
      {
        "id": 45,
        "name": "45-मेरी नणदी के बीरा हो....",
        "story": "<b> वार्ता:- अब धर्ममालकी ने साधू का भेष धारण कर लिया और क्या सोचती है।</b><br><br>\n\n    मेरी नणदी के बीरा हो, मनै फकीरी भेष भर लिया ।। टेक ।।<br><br>\n\n    सजन काम हूआ था रंग चाह का, यो धन दिया हूआ था मेरी मां का,<br>\n    तेरै ना का पंचरगा चीरा हो, मनै सगवां कै धर लिया।।1।।<br><br>\n\n    ऊं तै थी अकलबन्द घणी चातर, आज रही ना मखमल की भी कातर,<br>\n    कदे पात्थर हीरा हो, मेरा गलियां मे रंग बिखर लिया।।2।।<br><br>\n\n    दिखती म्य सब के बीच ठहर कै, चाहे सब कुणबा भरया हो कहर कै,<br>\n    पहर कै झीरम-झीरा हो, मेरी जोड़ी म्य साजन सिंगर लिया।।3।।<br><br>\n\n    कहै लख्मीचन्द तेरे संग ब्याही थी, म्हारै रंग-चा की अस्नाई थी,<br>\n    ल्याई थी माल जखीरा हो, आज मेरा सब तरियां मन भर लिया।।4।।<br><br>"
      },
      {
        "id": 46,
        "name": "46-मोटी-मोटी आंख कटीली....",
        "story": "<b>वार्ता:- जिस टापू पर धर्ममालकी साधू का भेष बनाकर भजन कर रही थी, वही पर आकर दिल्ली के सोदागरों ने अपना जहाज रोक दिया। फिर सोदागर टापू पर घूमते है तो उसमे एक सोदागर की नजर बाबा जी पर पड़ जाती है। वह बाबा जी के तेज को देखता रहा और थोड़ी देर बाद जहाज पर वापिस आकर सभी सोदागरो के सामने क्या कहता है।</b><br><br>\n\n    मोटी-मोटी आंख कटीली, त्यौर चटाके का,<br>\n    टापू के म्हां यो एकला, बाबा जी सांके का ।। टेक ।।<br><br>\n\n    परिया कैसा रुप-हुश्न, उसका पाटरया चाळा,<br>\n    गळ मै नाद-जनेऊ, या हाथ रूद्राक्ष की माळा,<br>\n    घरबार छूटग्या किस ढाळा, इसे ऊत पाके का।।1।।<br><br>\n\n    रूप-हुश्न पै चाळा कटरया, ब्योत खोटा सै,<br>\n    ना नजर मिलाकै बात करै, यो दूख मोटा सै,<br>\n    गोल-गोल मुंह छोटा सै, उसका ब्योत पटाके का।।2।।<br><br>\n\n    एक बात तनै कहै रे सैं, अमृत कर घूंटले,<br>\n    अड़ै टापू मै ना ठीक, म्हारी गैल्या उठले,<br>\n    कोए चोर-उचक्का लूटले, भय भारी डाके का।।3।।<br><br>\n\n    श्री लखमीचन्द कहै जीत कै चाले, धर्म रूप का जंग,<br>\n    बाबा जी तनै डोब गया, किसे साधू का सत्संग,<br>\n    बाबा जी तेरा रंग-ढंग, किसे छैल बांके का।।4।।<br><br>"
      },
      {
        "id": 47,
        "name": "47-सब सैठा कै साथ सेठाणी....",
        "story": "<b> वार्ता:- सभी सोदागर बाबाजी को कहते है कि हम दिल्ली जा रहे है। आप भी हमारे साथ चलो। यहां निर्जन वन में रहना ठीक नहीं। दिल्ली का जिकर किया तो धर्ममालकी को चन्द्रगुप्त की बताई बात याद आ जाती है। उसने सोचा दिल्ली में जाकर शायद चंद्रगुप्त मिल जाये। ऐसा इरादा करके सोदागरों के साथ दिल्ली में आ जाती है और धर्ममालकी क्या विचार करती है।</b><br><br>\n\n    सब सेठा के साथ सेठाणी, आई दिल्ली मै,<br>\n    फिरूं टोहवती मिलै नणंद का, भाई दिल्ली मै ।। टेक ।।<br><br>\n\n    मनै सोवती नै छोड़ गया, के चालै था जोर मेरा,<br>\n    मेरी तड़गी आंख लखाते जले, दुख पाग्या त्योर मेरा,<br>\n    धोखा देकै ठग लेग्या, तूं फेरया का चोर मेरा,<br>\n    तनै हापूड़ तक टोहऊंगी, सै इतना हक और मेरा,<br>\n    मनै फेर दूसरै दर्शन दे, अन्याई दिल्ली मै,<br>\n    ना तडफ-तडफ कै मरूं, ब्होत दुःख पाई दिल्ली मै।।1।।<br><br>\n\n    मनै सोवती नै छोड़ गया, मेरै यो दूख दूणा सै,<br>\n    था जितणा मनै प्रेम पिया, तनै मेरा क्यूं ना सै,<br>\n    तेरी श्यान का मेरे कालजै, लिख्या नमूना सै,<br>\n    सब जगत बसाया बसै राम का, तेरे बिन सुन्ना सै,<br>\n    तेरे बिना मेरी के, यारी-अस्नाई दिल्ली मै,<br>\n    सब अप-अपणे मतबल के, लोग-लूगाई दिल्ली मै।।2।।<br><br>\n\n    कितै लुहकरया हो तै आज्या, होली हांसी तेरी,<br>\n    झुक-झुक कै करूं आरता, क्युकि दासी तेरी,<br>\n    सब टूम-ठेकरी या धन माया, सत्यानाशी तेरी,<br>\n    तनै दिल्ली तक टोहऊंगी, क्यूं कि तलाशी तेरी,<br>\n    मनै तेरे दम के कारण, ठोकर खाई दिल्ली मै,<br>\n    कोये सुणती हो तो मत आईयो, त्रिया जाई दिल्ली मै।।3।।<br><br>\n\n    माईचंद नै भेजी थी, पिया जब घर तै चाली,<br>\n    दिये लंगर खोल जहाज के, इतनै मै भर पाली,<br>\n    तूं हापूड़ आला तैं डरग्या हो, दिल्ली के दिल वाली,<br>\n    तेरा सांच-मांच मुंह पाया, चिकणा पेट पड़या खाली,<br>\n    मनै मांग सिंदूर हटाकै आप, राख रमाई दिल्ली मै,<br>\n    फेर राजघाट पै आण धूणी, लाई दिल्ली मै।।4।।<br><br>"
      },
      {
        "id": 48,
        "name": "48-जहाज के म्हां बैठ सेठाणी....",
        "story": "जहाज के म्हां बैठ सेठाणी, दिल्ली मै आई,<br>\n    जमना जी के कंठारे पै, आकै धुणी लाई ।। टेक ।।<br><br>\n\n    सेवा करले मर्द जती की, जब मुक्ति हो बीर सती की,<br>\n    दिल्ली के म्हां मेरे पति की, जन्म की भौंम बताई।।1।।<br><br>\n\n    तेरा नां लेकै पार तरूंगी, सच्चे मन तै तेरा ध्यान धरूंगी,<br>\n    जमना जी तेरे व्रत करूंगी, जै मिलै नणंद का भाई।।2।।<br><br>\n\n    जिसपै दया कृष्ण करते, उसके मन को प्रसन्न करते,<br>\n    नये साधू का दर्शन करते, आकै लोग लूगाई।।3।।<br><br>\n\n    कई-कई तील धरी नऐ सन की, कोये नही बूझण आळा मन की,<br>\n    साजन बिन इस काया धन की, उठै ना एक पाई।।4।।<br><br>\n\n    गुरु मानसिंह भोगै ऐश-आनन्द नै, काटो म्हारे तीन ताप के फन्द नै,<br>\n    अपने सेवक लख्मीचन्द नै, वर दे दूर्गे माई।।5।।<br><br>"
      },
      {
        "id": 49,
        "name": "49-ताराचंद की नजर पड़या....",
        "story": "<b> वार्ता:- सेठ ताराचंद भी रोजना जमना जी पर स्नान करने आया करते थे। एक दिन ताराचंद की नजर धूणे पर पडी़, पास जाकर देखा तो साधू के भेष में धर्ममालकी ईश्वर के ध्यान बैठी थी। फिर ऐसा देखकर ताराचंद बहूत प्रसन्न हुआ और क्या कहता है।<br><br></b>\n\n    ताराचंद की नजर पड़या, एक नई श्यान का योगी,<br>\n    उस साधू का रुप देख कै, सीली काया होगी ।। टेक ।।<br><br>\n\n    गऊ-ब्राह्मण साधू की सेवा, करकै नियां करै थे,<br>\n    चरणाव्रत बणा पां धोकै, अमृत पिया करै थे,<br>\n    दूनियां मै हूण्डी चालै थी, सब यश लिया करै थे,<br>\n    कदे इसे-इसे साधू घरा बैठकै, दर्शन दिया करै थे,<br>\n    इब किसका दोष बताऊं, सीख हरीराम की खोगी ।।1।।<br><br>\n\n    टोटे मै फिरूं टूलता, गल फांसी घली मै झूलता,<br>\n    श्याम-सवेरी दोफारे मै, कदे अधर्म मै नही फूलता,<br>\n    हे! परमेश्वर भजन बन्दगी नै, मै हरगिज नही भूलता,<br>\n    हे! ईश्वर तेरी अदभूत माया का, कोन्या भेद खुलता,<br>\n    मूधा पड़-पड़ टोहऊं पैडा नै, कित किस्मत पड़कै सोगी ।।2।।<br><br>\n\n    पीपा भगत और सम्मन सेउ, तनै सबके कारज सारे,<br>\n    नंदा नाई सदन कसाई, प्रभू बड़े-बड़े पापी पार तारे,<br>\n    एक धन्ना जाट सन्तों मै मिलकै, हरी नाम पुकारे,<br>\n    कांकर बो-दी मोती उपजै, तूं सबके करै सै गुजारे,<br>\n    दासी सुत से नारद कर दिये, जो कई जन्म के रोगी ।।3।।<br><br>\n\n    मानसिंह सतगुरु जी के आगै, लोटै दास चरण मै,<br>\n    जुणसा भाव गुरू चेले का, छोडू नही पर्ण मै,<br>\n    ब्रह्मरुप भगवान स्वरूप, नित्य सेवक रहू शरण मै,<br>\n    बड़े-बड़े दूख बतलाये प्रभू, जन्मत और मरण मै,<br>\n    साधू बणकै कष्ट हरो प्रभू, मनै विपता बहोत दिन भोगी ।।4।।<br><br>"
      },
      {
        "id": 50,
        "name": "50-जमना जी पै साधू आया....",
        "story": "जमना जी पै साधू आया, सेवा मैं चाल पड़या ताराचंद सेठ ।। टेक ।।<br><br>\n\n    न्यूं रोऊं सूं सिर धुण-धुण कै, ज्ञान कथा पुराणी सुणकै,<br>\n    प्रभू बावना बणकै अलख जगाया, लोटे मै मांगी भूमि की भेंट ।।1।।<br><br>\n\n    शरीर तै एक दिन न्यूए खूणे, तोड़कै मोह-माया के जूणे,<br>\n    जाकै धूणै पै शीश झुकाया, करकै ताराचंद नै दिल के म्हा ढेठ ।।2।।<br><br>\n\n    पैदा होकै सबनै खपणा, चाहिए था हरि नाम जपणा,<br>\n    चकवे बैन नै अपणा नशा दिखाया, पल मै कर दिए सागर तै लेट ।।3।।<br><br>\n\n    गूरू मानसिंह करो आनन्द , काटो फांसी यम के फन्द,<br>\n    लख्मीचन्द नै भेद पाया, ये हरी हर दे पल मै दुख नै मेट।।4।।<br><br>"
      },
      {
        "id": 51,
        "name": "51-कौण गाम शूभ नाम आप....",
        "story": "<b> वार्ता:- अब सेठ ताराचंद उस साधू के पास गया और हाथ जोड़कर दण्डोत प्रणाम किया। साधू जी ने जब भोजन देखा तो सेठ ताराचन्द से पूछता है आपका क्या नाम है और कहां के रहने वाले हो। मै सिर्फ द्विज कूल का भोजन खाता हूं। आप कौनसे वर्ण से संबन्ध रखते हो और सेठ ताराचंद से साधू क्या कहने लगे।</b><br><br>\n\n    कौण गाम शुभ नाम आप, हो जी कौण वर्ण के ।। टेक ।।<br><br>\n\n    भोजन द्विज जाती का पाते, फेर सही ईश्वर का गुण गाते,<br>\n    हमनै नगद दाम नही चाहते, ना भूखे थेली भरण के ।।1।।<br><br>\n\n    करया करै सेवन-भोजन यजन, करते बूरे काम का तजन,<br>\n    हम करै हरि नाम का भजन, सै पूरे नेम पर्ण के ।।2।।<br><br>\n\n    प्रेमी लोग चणे के देवा, खाते समझ अनूठी मेवा,<br>\n    जो करै सच्चे गुरु की सेवा, वे पूरे नेम पर्ण के ।।3।।<br><br>\n\n    करै लख्मीचन्द हरी का जाप, धोरै आवैं ना तीनू ताप,<br>\n    सच्चे गुरु की दया तै पाप, कटज्या जन्म-मरण के ।।4।।<br><br>"
      },
      {
        "id": 52,
        "name": "52-ताराचंद कंगाल नाम सै....",
        "story": "<b> वार्ता:- अब सेठ ताराचंद साधू को क्या जवाब देता है।</b><br><br>\n\n    ताराचंद कंगाल नाम सै, टोटे मै बेहाल नाम सै,<br>\n    बीते बारा साल नाम सै, लकड़ी ढोवणिया ।। टेक ।।<br><br>\n\n    कदे सारा कुणबा आनन्द सहै था, सारा जग साहूकार कहै था,<br>\n    सत्संग रहै था ऋषि मुनियां मै, ब्राह्मण साधू-संत गुणियां मै,<br>\n    धर्म तजे बीन इस दुनियां मै, कौण मेरे जहाज डबोवणियां ।।1।।<br><br>\n\n    मालिक रीते खजाने भर दे, ताज चाहे जिसके सिर धरदे,<br>\n    जाणैं कै करदे प्रभू एक पहर मै, टोटे की रहया डूब लहर मै,<br>\n    सांझ तलक सौ मिलै शहर मै, मेरै सेल चभोवणीयां ।।2।।<br><br>\n\n    तन पै लागी चोट सेकली, भजन बन्दगी पै नीत टेकली,<br>\n    लाख देखली करकै सूरत, पेट भरण की मिटी ना जरूरत,<br>\n    एक हाथ तै छूटरी मूरत, मेरे मन की मोहवणियां ।।3।।<br><br>\n\n    मेरे सब छूटगे ऐश-आनन्द, गल मै घल्या विपत का फन्द,<br>\n    लख्मीचन्द की लग्न रघुबर मै, सच्चे गुरु का प्रेम जिगर मै,<br>\n    एक दयावती पतिव्रता घर मै, मेरी गेल्यां रोवणियां ।।4।।<br><br>"
      },
      {
        "id": 53,
        "name": "53-मीठी-मीठी बाणी बोल्या....",
        "story": "<b> वार्ता:- अब सारा हाल सुनकर धर्ममालकी समझ गई कि ताराचंद सेठ उसके ससुर है क्योंकि ये सब हाल उसे चन्द्रगुप्त ने पहले ही बता दिया रखा था। उसने ताराचंद से बोला कल सुबह आपको मेरे धूणे में एक चींज मिलेगी, उसे गिरवी रखकर आप अपने पूत्र को छूड़वा लेना। बेटे के छूड़वाने की बात से प्रसन्न होकर ताराचंद क्या कहता है।</b><br><br>\n\n    मीठी-मीठी बाणी बोल्या, हर्दय पै निशाना लाग्या,<br>\n    बेटे के छूटण की सुणकै, आंख्या के मै पाणी आग्या ।। टेक ।।<br><br>\n\n    मारूं दूर खड़या चिल्ली मै, जैसे दाव शेर-बिल्ली मै,<br>\n    हटकै फेर बसज्या दिल्ली मै, जै बेटा मेरा जीवता पाग्या ।।1।।<br><br>\n\n    ऋषि कित मरूं घोट कै गल नै, डोब दिया मै दुशमन के छल नै,<br>\n    ताराचंद डाटले दिल नै, ना तै फटके में जी लिकड़ज्यागा ।।2।।<br><br>\n\n    बाकि कुछ ना रही तन मै, मेरी दिन-रात की सुरत भजन मै,<br>\n    ताराचंद फिकर करै मन मै,बेटे का हाबका खाग्या ।।3।।<br><br>\n\n    लख्मीचन्द छन्द तोले जां, गुरु की सेवा म्य डोलें जां,<br>\n    घणखरे मुंह पै मीठे बोले जां, तले कै फेर जां तागा ।।4।।<br><br>"
      },
      {
        "id": 54,
        "name": "54-सेठानी न्यू जचगी मेरे ध्यान....",
        "story": "<b>वार्ता:- अब ताराचंद घर जाकर अपनी सेठानी से क्या कहता है।</b><br><br>\n\n    सेठानी न्यू जचगी मेरे ध्यान मै, म्हारे हटकै सू-दिन आग्ये ।। टेक ।।<br><br>\n\n    मनै तै ईब सोची सै गहरी, राम का भजन करूंगा अठपहरी,<br>\n    आकै बैरी की जुबान मै, हम उस दिन धोखा खाग्ये।।1।।<br><br>\n\n    मेरी इस दुख मै जान जलै थी, लिखी कर्मा की नहीं टलै थी,<br>\n    कदे मेरी हूण्डी चलै थी जहान मै, आज लकड़ी बेचण लाग्ये।।2।।<br><br>\n\n    बात ईब छोड़ दिए डर केसी, विधी ईब होण आली घर केसी,<br>\n    एक परमेश्वर केसी श्यान मै, ऋषि जमना जी पै पाग्ये।।3।।<br><br>\n\n    लख्मीचन्द जिसनै गुरु का सत्संग लिया, उसनै जीत जगत का जंग लिया,<br>\n    जिसनै दिल रंग लिया ब्रह्मज्ञान मै, वैं सुसप्त गति मै भी जाग्ये।।4।।<br><br>"
      },
      {
        "id": 55,
        "name": "55- करते रहे बात दोनूं....",
        "story": " <b> वार्ता:- अब सेठानी दयावती ने इतनी बात सूनी तो क्या वाक्या बना।</b><br><br>\n\n    करते रहे बात दोनूं, इतणे मै दिन लिकड़ आया ।। टेक ।।<br><br>\n\n    माला बिन कदर नही मणियें की, चीरकै दो फाड़ करो धणीये की,<br>\n    सै बणियें की जात दोनूं, हापूड़ में एक मित्र पाया।।1।।<br><br>\n\n    अपणी सुध-बुध लेंगे गिरधारी, मन मै तै खुशी हुई बड़ी भारी,<br>\n    जागे सारी रात दोनूं, फेर बेटे का जिकर चलाया।।2।।<br><br>\n\n    सेठानी इब बात करै ना डरकै, कदे नै कदे हो न्याय ईश्वर कै,<br>\n    भरकै सब्र गात दोनूं, कर मेहनत टूकड़ा खाया।।3।।<br><br>\n\n    मानसिंह गुरु के चरण मै दौड़ू, कोन्या भ्रम बात का फोड़ू,<br>\n    जोड़ू सू ये हाथ दोनूं, हे! ईश्वर तेरी अद्भभूत माया।।4।।<br><br>"
      },
      {
        "id": 56,
        "name": "56-गऊ-ब्राह्मण साधू की....",
        "story": "<b>वार्ता:- ताराचंद सुबह उठकर साधू जी की तरफ चलते हुए क्या कहते है।</b><br><br>\n\n    गऊ-ब्राह्मण साधू की सेवा, कदे दुःख नै धो ज्यागी,<br>\n    कहीं सांझ की साधू जी, तेरी साची भी हो ज्यागी ।। टेक ।।<br><br>\n\n    मंगती-भूखी दुनिया, मेरे तै सदाव्रत ले खा थी,<br>\n    धन माया की चोगरदै झाल लागती जा थी,<br>\n    दूनिया मै हून्डी चालै थी, धन की चाहना ना थी,<br>\n    जगत सेठाणी दयावती, मेरे चंद्रगुप्त की मां थी,<br>\n    पता नहीं था हरीराम की, सीख मनैं खो ज्यागी।।1।।<br><br>\n\n    जै साधू तेरी झूठ लिकड़गी, तै क्यूकर के गत होगी,<br>\n    हटकै फेर बसैं दिल्ली मै, जै साधू की सत होगी,<br>\n    सेठाणी कै भी साची जचज्या, जब पूरी पत होगी,<br>\n    आगा-पाछा सोच्या करता, आज पत्थर की मत होगी,<br>\n    दयावती कद हटकै रूई केसे, पहलां पै सो ज्यागी।।2।।<br><br>\n\n    धन माया का भरया खजाना, सुन्ना छोड सगड़ गए,<br>\n    बेटे साठ हजार गाभरूं, ये गोडे खूब रगड़ गए,<br>\n    गऊ-ब्राह्मण साधू सेवा तज, राजा बैनू तक झगड़ गए,<br>\n    मनै जाण पटी ईब धर्म तजे तै, बड़े-बड़े सेठ बिगड़ गए,<br>\n    धन मिलज्या तै झोली भरलूं, वा दयावती बो ज्यागी।।3।।<br><br>\n\n    श्री कृष्ण नै युद्ध करकै, ब्याही रुकमण-सतभामा,<br>\n    भगत का नाता श्रीकृष्ण संग, देवर-जेठ सुदामा,<br>\n    सारी दुनिया फिरै भरमती, नामां हो कीतै नामा,<br>\n    लख्मीचन्द दो दिन का जीणा, कर आगे का सामा,<br>\n    या दुनियां लिप्त हुई माया मै, सहम डले ढो ज्यागी।।4।।<br><br>"
      },
      {
        "id": 57,
        "name": "57-साधु जी के धूणें धौरे....",
        "story": "<b> वार्ता:- अब सेठ जी अपने मन में विचार करते हुए धीरे-धीरें उस साधु जी के धुणें पर पहुंच गए और क्या विचार करते है।</b><br><br>\n\n    साधु जी के धूणें धौरे, पहुंच कंगाल गया,<br>\n    टुक डरता-डरता, मन्दी सी चाल गया  ।। टेक ।।<br><br>\n\n    इस बाबा जी की टहल करे तै, जाणैं फेर निमत जागै,<br>\n    याणी सी उमर का सुथरी शान का, प्यारा घणां लागै,<br>\n    राम जाण बाबा जी आगै, खुल सारा-ऐ हाल गया ।।1।।<br><br>\n\n    सब की सेवा करया करूं था, दुखियां के मन ल्यूं था,<br>\n    एक महीने में दान करण के, पूरे सोला दिन ल्यूं था,<br>\n    मैं किस साधु पै धन ल्यूं था, मेरा-ऐ अरबां का माल गया ।।2।।<br><br>\n\n\n    उनका भला कदे ना हो, जो चोरी का खाया करै,<br>\n    पाप नष्ट हों उन बन्दां के, जो गंगा मै नहाया करै,<br>\n    कुरड़ी का भी उदय आ जाया करै, बीत बाहरवां साल गया ।।3।।<br><br>\n\n    लखमीचन्द सतगुरु की सेवा, अमृत रसधार घूंटज्या,<br>\n    टोटे में कम इज्जत हो, प्यारां तैं मेल टूटजया,<br>\n    धन मिलज्या है पूत छुटज्यां, झट हापुड़ मै ख्याल गया ।।4।।<br><br>"
      },
      {
        "id": 58,
        "name": "58-एक सोने की मिली कांगणी....",
        "story": "<b>वार्ता:- अब ताराचंद साधू को प्रणाम करके धूणे की राख मे हाथ मारता है। एक सोने की कांगणी मिलती है और कांगणी को लेकर क्या कहता है।</b><br><br>\n\n    एक सोने की मिली कांगणी, ज्यादा राख टटोली कोन्या,<br>\n    ले कै चाल पड़ा ताराचंद, आंख संत नै खोली कोन्या ।। टेक ।।<br><br>\n\n    चमके लागै थे गोरे-गोरे तन मै, दूसरा नही संकल्प मन मै,<br>\n    लौ लगरी थी हरि भजन मै, ठीक समझ कै बोली कोन्या ।।1।।<br><br>\n\n    जिसके दिन आज्यां सोले, मूर्ख लोग रहै ना भोले,<br>\n    सोना पूरा पच्चीस तोले, इतणे तै कम तोली कोन्यां ।।2।।<br><br>\n\n    चाहे टोटा हो जबर किसे कै, के करणी सै खबर किसे कै,<br>\n    जब क्याहें तै भी ना सबर किसे कै, इस मर्ज की गोली कोन्या ।।3।।<br><br>\n\n    धन-धन सै गुरु मानसिंह मेरे, लख्मीचन्द प्रेम से टेरे,<br>\n    होठ पीटते फिरै भतरे, पर हाथ लागती डोली कोन्यां ।।4।।<br><br>"
      },
      {
        "id": 59,
        "name": "59-कांगणी ले आया....",
        "story": "<b>वार्ता:- अब सेठ ताराचंद घर आकर सेठानी दयावती को धूणे मे से मिली कांगणी को दिखाते है और कांगणी को देखकर सेठानी क्या कहती है।</b><br><br>\n\n    कांगणी ले आया, यो तेरा दुख टलग्या,<br>\n    साधु के मिला सै, तनै तै राम मिलग्या ।। टेक ।।<br><br>\n\n    धरले परमेश्वर का ध्यान, रहज्या बणी-बणाई श्यान,<br>\n    उस दिन हरिराम बेईमान, तेरै गल घलग्या ।।1।।<br><br>\n\n    सुणिए दयावती के पिया, पिछला करया भोग सब लिया,<br>\n    गऊ-ब्राह्मण साधू को दिया, दान फलग्या ।।2।।<br><br>\n\n    सजन तूं लग्न लगाले हर मै, मतना रहिए सोच-फिकर मै,<br>\n    तेरे अंधेरे से घर मै, दीवा फेर चसग्या ।।3।।<br><br>\n\n    लख्मीचन्द हरि गुण गाले, माणस करणी का फल पाले,<br>\n    जा अपणे बेटे नै छूटाले, तेरा काम चलग्या ।।4।।<br><br>"
      },
      {
        "id": 60,
        "name": "60-जां साधू के धूणे धोरै....",
        "story": "<b>वार्ता:- अब सेठानी कहती है कि वह साधू हमारे लिए भगवान है। मै उसकी सेवा करना चाहती हूं। पहले आप उसे अपने घर ले आओ, फिर चन्द्रगुप्त छूटाने के लिए जाना और सेठानी सेठ से क्या कहती है।</b><br><br>\n\n    जां साधू के धूणे धोरै, घरां बुलाकै ल्याइऐ,<br>\n    हापूड़ नै पिया, फेर चाल्या जाइऐ ।। टेक ।।<br><br>\n\n    राम बराबर समझणा चाहिए, जो औरां के दूख नै बांटै,<br>\n    मात-पिता ज्यू ईज्जत करिए, जो रोवते के दिल नै डांटै,<br>\n    जै साधू घर आवण तै नांटै, तै सेवा घणीएं ठाइऐ ।।1।।<br><br>\n\n    हाथ जोड़ कै मतन्या डिगिए, साधू जी की जड़ तै,<br>\n    बिछड़या मोती फेर मिलादे, अलग हुआ जो लड़ तै,<br>\n    न्यू कह इतनै आऊं हापूड़ तै, ऋषि भोजन म्हारै खाइऐ ।।2।।<br><br>\n\n    जै साधू जी नहीं आए तै, मेरा लागै नही जिया,<br>\n    हाथ जोड़ कै टहल करूं, मै करल्यू सर्द हिया,<br>\n    परसों नही तै परले दिन पिया, आड़ै-ऐ खड़ा पाइऐ ।।3।।<br><br>\n\n    कंस पाप का घड़ा फुटज्यां, जै मथूरा मै कृष्ण होगे तै,<br>\n    लख्मीचन्द हरि रक्षा करैगे, जै साधू जी प्रसन्न होगे तै,<br>\n    जै तनै बेटे के दर्शन होगे तै, इस साधू के गुण गाइऐ ।।4।।<br><br>"
      },
      {
        "id": 61,
        "name": "61-आऐ-गये अतिथि के बदलै....",
        "story": "<b> वार्ता:- अब साधू जी ताराचंद को घर चलने हेतु मना कर देते हैं। फिर दुबारा से सेठ जी विनती करते हैं और क्या कहते है।</b><br><br>\n\n    आऐ-गये अतिथि के बदलै, दुख-सुख भर जाणै सै,<br>\n    चलो ऋषि बेफ़िक्र घ हम सेवा कर जाणै सै ।। टेक ।।<br><br>\n\n    जगत सेठ ताराचंद नै, कदे जग मै कहया करैं थै,<br>\n    ताराचंद इस दुनियां के, सब आनन्द सहया करैं थे,<br>\n    शील-शांति दया-धर्म, मेरे दिल में रहया करैं थे,<br>\n    भण्डारे भरपूर रहै थे, न्यूं ईश्वर दया करैं थे,<br>\n    किसे की आत्मा नही सताई, हम इतने भी डर जाणै सै।।1।।<br><br>\n\n    कदे तै ताराचंद दुनियां के, जहाज खरीदा होगा,<br>\n    पर इस मोके पै टूकड़े तक का, आप नदीदा होग्या,<br>\n    भूखे मरते टल्ला करते, मुश्किल सीधा होग्या,<br>\n    थारी मेहर फिरी तै हटके बसै दिल्ली, मेरै सही यकिदा होग्या,<br>\n    धर्म कै ऊपर चलते-2 हम डूब कै तिर जाणै सै।।2।।<br><br>\n\n    जिसा मैं सेवक उसी मेरी सेठाणी, हिये नरम आली सै,<br>\n    सुबह उठ स्नान करै, वा नेम धर्म आली सै,<br>\n    आऐ-गये की टहल करै, वा ल्हाज-शर्म आली सै,<br>\n    तनै राम समझकै बात पूछले, जो खास महरम आली सै,<br>\n    जै टोटे मै ना रिजक मिलै तै, हम घास भी चर जाणै सै।।3।।<br><br>\n\n    हाथ जोड कै अर्ज करूं सूं, ना और कोए दगा बाजी,<br>\n    मनै अपने कैसी मिली सेठाणी, आधे अंग की सांझी,<br>\n    दूनियां मै ठग बहुत फिरै सै, पाप करणियां पाजी,<br>\n    लख्मीचन्द अपणे सतगुरु की, सेवा करकै राजी,<br>\n    ऋषि जिसी मन में थी उसी कहदी, आगै हर की हर जाणैं सै।।4।।<br><br>"
      },
      {
        "id": 62,
        "name": "62-घरबारी और साधू का....",
        "story": "<b>वार्ता:- अब साधू सेठ को क्या समझाते हैं।</b><br><br>\n\n    घरबारी और साधू का, मेल नही सै,<br>\n    साधू का नगरी मै बसणा, हांसी खेल नही सै ।। टेक ।।<br><br>\n\n    दूनियां मै सौ-सौ रंग के जादू, हम किसे तै बात करै ना बाधू,<br>\n    हम सै और किस्म के साधू, इन तिलां मै तेल नही सै ।।1।।<br><br>\n\n    मिलग्या जितणा था मेरा साझा, ईब चाहे रंक रहो चाहे राजा,<br>\n    इस साधू का मुल्हाजा, किसे की गैल नही सै ।।2।।<br><br>\n\n    जो कुछ कर्म लिख्या फल पाले, जा अपणे बेटे नै छूटवाले,<br>\n    भौं कोए फल खाले, या मीठी बेल नही सै ।।3।।<br><br>\n\n    लख्मीचन्द इब विश्वास होग्या, सतगुरु जी का दास होग्या,<br>\n    जो गुरू कै आगै पास होग्या, वो फेल नहीं सै ।।4।।<br><br>"
      },
      {
        "id": 63,
        "name": "63-मिले कौली भरकै सेठ जी....",
        "story": "<b>वार्ता:- ताराचंद ने बहूत प्रार्थना करी पर भी साधू जी घर जाने के लिए नही माने तो ताराचंद उसके पांव पकड़ने लगा, किन्तू साधू ने उसे अपने पांव नही छूने दिए क्योकि उसे इस बात का पता था कि सेठ ताराचंद उसके ससूर हैं। बहुत निवेदन करने साधू ने कहां पहले आप अपने पूत्र को छूड़वा लाओ। शहर के निकट आने पर मुझे खबर कर देना। अब सेठ ताराचंद कांगणी को गिरवी रखकर तथा रुपये लेकर हापूड़ पहुंच गया। सेठ मनशा को ताराचंद के आने की खबर मिली तो उसका सम्मान करने के लिए दौड़ पड़े। दोनों सेठ गले मिलते हैं और इस मोके पर कविराज क्या वर्णन करते है।</b><br><br>\n\n    मिले कौली भरकै सेठ जी, आज बारह वर्ष मै फेर मिले ।। टेक ।।<br><br>\n\n    गंगा जी के धाम पै, पगड़ी बदल बणे यार थे,<br>\n    एक बै गंगा पे मिलै, दूजै मिले तेरे घर मिले ।।1।।<br><br>\n\n    क्या करूं तकदीर नै, गहणै धरा दिया पूत को,<br>\n    मेरै टोटे नै खुश्की करी, तुम जब मिले जब जर मिले ।।2।।<br><br>\n\n    फूटगी किस्मत मेरी, लकड़ी तक बिकवा दई,<br>\n    सीने से सीना मिला फिर, धड़ मिले सिर-कर मिले ।।3।।<br><br>\n\n    मात-पिता मित्र-गुरु, आच्छै मिलै शुभ कर्म से,<br>\n    लख्मींचन्द प्यारे मिले तो, ऐसे मिले जैसे हर मिले ।।4।।<br><br>"
      },
      {
        "id": 64,
        "name": "64-प्यारा माणस वो हो सै....",
        "story": "<b>वार्ता:- अब मनशा सेठ पूछते है कि भाई ताराचंद आज कैसे आगमन हुआ तो ताराचंद क्या कहते है।</b><br><br>\n\n    प्यारा माणस वो हो सै, जो भीड़ मैं काम सारदे भाई,<br>\n    ये ले दो सौ नकद रूपइये, पाछला हरफ तारदे भाई ।। टेक ।।<br><br>\n\n    न्यु तै दुनिया मै प्यारे बहोत घणें सै, पर तेरे कैसे एक-आध जणें सै,<br>\n    घणे दिंना मै दाम बणें सै, यो टोटा जी तै मारदे भाई ।।1।।<br><br>\n\n    भजन करूं था सुबह-शाम का, मारया मरग्या हरिराम का,<br>\n    वो माणष ना किसे काम का, जो करकै पर्ण हार दे भाई।।2।।<br><br>\n\n    कर्म की बाजी चली हार म्य, फर्क पड़या ना म्हारे-तेरे प्यार म्य,<br>\n    मै धंसरया सूं पाप गार म्य, तू पकड़कै अधर उभार दे भाई।।3।।<br><br>\n\n    लख्मीचन्द छन्द नई तर्ज का, तनै बेरा सै मेरे मर्ज का,<br>\n    सिर पै भरोटा धरया कर्ज का, पकड़कै तलै डारदे भाई ।।4।।<br><br>"
      },
      {
        "id": 65,
        "name": "65-जब सुणी थी सेठ के आवण....",
        "story": "<b>वार्ता:- अब मनशा सेठ की सेठानी को पता चला कि चंद्रगुप्त को लेने दिल्ली से सेठ ताराचंद आये हैं तो बहुत प्रसन्न हूई और ताराचंद के स्वागत में क्या कहने लगी।</b><br><br>\n\n    जब सुणी थी सेठ के आवण की, सारे बदन की रुम खड़ी होगी ।। टेक ।।<br><br>\n\n    सुण नौकर-चाकर का बोल, माचग्यी ताराचंद आवण की रौल,<br>\n    झोल पड़ण लगी दामण की, हथणी ज्यूं हूम खड़ी होगी ।।1।।<br><br>\n\n    दान-पुन्न मै ना कदे मुट्ठी बोची, ब्होत दिन मीन की तरियां लोची,<br>\n    जब सोची आंख मिलावण की, सजी पहरकै टूम खड़ी होगी ।।2।।<br><br>\n\n    यो सुख परमेश्वर नै करया, कदे का भाग उदय हुआ मरा,<br>\n    धरा गिरवी पूत छूटावण की, होते-ऐ मालूम खड़ी होगी ।।3।।<br><br>\n\n    लख्मीचंद चित भग्ति म्य रमैं, फिर दिल एक ठिकाणें जमै,<br>\n    समय सधी बधाई गावण की, मची शहर मै धूम खड़ी होगी ।।4।।<br><br>"
      },
      {
        "id": 66,
        "name": "66-बालकपण म्य जै खोट बणया....",
        "story": "<b>वार्ता:- जब करोड़ी-मरोड़ी की बहू को भी पता चल गया तो चंद्रगुप्त के पास आ गई और सब इकट्ठे होने पर चंद्रगुप्त हाथ जोड़कर सबके सामने क्या कहता है।</b><br><br>\n\n    बालकपण म्य जै खोट बणया, माफ करो मैं घर नै जा सूं ।। टेक ।।<br><br>\n\n    मनै तुम मात-पिता तै भी प्यारे, जीवता गुण भूलू ना थारे,<br>\n    तुम सारे बड़े मैं बालक एक जणा, सिर पै हाथ धरों म्य घर नै जा सूं।।1।।<br><br>\n\n    बीतैगा कर्म लिख्या लिया जिसा, आवण का मोका सधै इसा,<br>\n    चलती बर किसा घूंघट तणयां, तुम प्रेम भरो म्य घर नै जा सूं ।।2।।<br><br>\n\n    आंसू पूछो करकै पल्ला, राम करियो थारा भला,<br>\n    थूक दियो गिल्ला जो कहया-सुणया, तुम क्यां तै डरो मैं घर नै जा सूं ।।3।।<br><br>\n\n    लख्मीचंद चरण गुरू के लहैगा, सेवा करकै आनंद सहैगा,<br>\n    मेरै याद रहैगा थारा लाड घणा, इब क्यूकर-ऐ सरो मै घर नै जा सूं ।।4।।<br><br>"
      },
      {
        "id": 67,
        "name": "67-कहे सुणें का थूक दे गिल्ला....",
        "story": "<b> वार्ता:- अब सेठानी दयावती कहती है, सेठ जी आपने हरीराम की सीख मे आकर जो धर्म के कार्य बन्द किये है, यह उसी का नतीजा है। दयावती कहती है कि इस संकट की घड़ी मे आप श्री कृष्ण का ध्यान करो और एक बात के द्वारा क्या कहती है।</b><br><br>\n\n    मुश्किल बचाणी पिया शर्म-हया,<br>\n    सच्चे कृष्ण नै रटे जा, वही करैंगे दया ।। टेक ।।<br><br>\n\n    सजन मेरे इतणे मै भय खाग्या, जरा सी लगते ही चक्कर आग्या,<br>\n    जों भगतां कै निशाना लाग्या, वो भगतां नै सह्या ।।1।।<br><br>\n\n    कदे तै था पूरा सेठ श्यान का, रक्षक बणग्या गाहक ज्यान का,<br>\n    हरीराम बेईमान का, तूं मानग्या कह्या ।।2।।<br><br>\n\n    सच्चे कृष्ण का नाम रटे बिन, सत भग्ति मै ध्यान डटे बिन,<br>\n    पिछला पाप कटे बिन, हो दूख एक तै एक नया ।।3।।<br><br>\n\n    सत की कमर बाँध सजने से, पिया उस हरी का ना भजने से,<br>\n    सुकर्म के तजने से, दुख की अग्नि मै तया ।।4।।<br><br>\n\n    लख्मीचन्द बख्त की रौंण, लगी किसी अनरिती सी हौंण,<br>\n    लागरी सै आवागौंण, जगत मै आया सौ गया ।।5।।<br><br>"
      },
      {
        "id": 68,
        "name": "68-जै चन्द्रगुप्त नै भेजै सै तो....",
        "story": "<b> वार्ता:- अब मनसा सेठ की सेठानी क्या कहती है।</b><br><br>\n\n    जै चन्द्रगुप्त नै भेजै सै तो, धर्म की ओड़ निंघाणा चाहिए,<br>\n    बदली थी ताराचंद नै पगड़ी, उसका प्रण निभाणा चाहिए ।। टेक ।।<br><br>\n\n    पिया बीर हो सै हिए की पात्थर, तुम खुद अकलबंद घणे चातर,<br>\n    चन्द्रगुप्त के मिलण की खातिर, महीने भीतर जाणा चाहिए,<br>\n    मै भी मिलूगी दयावती तै, फेर गंगा जी नाहणा चाहिए।।1।।<br><br>\n\n    न्यू तै म्हारे सब बोल लहै था, सब दुख-सुख नै आप सहै था,<br>\n    हम दोनुआ नै माँ-बाप कहै था, चलते का लाड लडाणा चाहिए,<br>\n    तिहाई का धन दे बेटे नै, आच्छी तरिया देकै खंदाणा चाहिए।।2।।<br><br>\n\n    फेर मिलैगा के मुंह लेकै, इसनै द्रव कमाया दुख खेकै,<br>\n    कूछ पुरुषार्थ मै पैसा देकै, धर्म मै हाथ बटाणा चाहिए,<br>\n    जै साझी बणकै करै कमाई तै, माल बांटकै खाणा चाहिए।।3।।<br><br>\n\n    कहै लख्मीचन्द रस धार घूंटणा, बिना सतगुरु ना फंद छूटणां,<br>\n    घरबारी नै माल लुटणां, हरगिज नहीं बिराणा चाहिए,<br>\n    औरां का भलां मनावण खात्तर, घर-गृहस्थी का बाणा चाहिए।।4।।<br><br>"
      },
      {
        "id": 69,
        "name": "69-दयावती बाहण के आगै....",
        "story": " <b> वार्ता:- अब मनसा सेठ की सेठानी चलते समय चन्द्रगुप्त से और क्या कहती है।</b><br><br>\n\n    दयावती बाहण के आगै, घणी सफाई मतन्या करिये,<br>\n    गैरा की तरियां राख्यां हो तै, मेरी बुराई मतन्या करिये ।। टेक ।।<br><br>\n\n    बात कोए अनसहणी हो तै, पेट के म्हा ना रहणी हो तै,<br>\n    जै सारी खोलकै कहणी हो तै, फेर भेद छुपाई मतन्या करिये ।।1।।<br><br>\n\n    मै के भेज्या चाहूं इस धाम तै, उड़ै भी शर्म आवै सै गाम तै,<br>\n    जै चालज्या काम तेरे नाम तै, फेर बुरी लिखाई मतन्या करिये ।।2।।<br><br>\n\n    थारे मां-बेटे की याद भूल कै, लाड करया दिल नै बांध भूल कै,<br>\n    रे! इस घर की मर्याद भूल कै, लोग हंसाई मतन्या करिये ।।3।।<br><br>\n\n    लख्मीचन्द छन्द धर दे तै, मेरे जै परमार्थ मै सिर दे तै,<br>\n    यो राम भलां तेरा कर दे तै, मां की आई मतन्या करिये ।।4।।<br><br>"
      },
      {
        "id": 70,
        "name": "70- माया के फंदे मै फसकै....",
        "story": "<b>वार्ता:- मनशा सेठ के परिवार से विदाई पाकर सेठ ताराचंद अपणे पुत्र के साथ दिल्ली की तरफ चल पड़े। चलते-चलते रास्ते मे वहीं हरनन्दी आ जाती है। जैसे दोनों नदी के किनारे पर पंहूचे तो देखते हैं कि जो 200 रुपए सेठ ताराचंद के लापता हो गए थे। वे ज्यों के त्यों पड़े मिलते है। अब सेठ ताराचंद पैसे उठाकर क्या कहता है।</b><br>v\n\n    माया के फंदे मै फसकै, यो सारा संसार मोहया जा सै,<br>\n    धरती पै कित रहै ठिकाणा, जब गरीब का धन खोया जा सै ।। टेक ।।<br><br>\n\n    हम बेटे थे वैश्य वर्ण के, ये के हाथ टहल करण के,<br>\n    जब लाले पड़ज्यां पेट भरण के, फेर के सुख तै सोया जा सै ।।1।।<br><br>\n\n    ये दिन आ लिए मरते-मरते, टोटे के मै फिरते-फिरते,<br>\n    12 वर्ष होए टल्ला करते, वृथा थूक बिलोया जा सै ।।2।।<br><br>\n\n    उस दिन चोट कालजै लागी, मिचगी आंख अंधेरी छागी,<br>\n    आज बारा वर्ष मै न्यौली पागी, न्यूं नफे म्य टोटा रोया जा सै ।।3।।<br><br>\n\n    श्री लख्मीचंद कहै के गल होगा, जै किसे मै समझण का बल होगा,<br>\n    पुन्न करोगे तै पुन्य का फल होगा, ना पाप का बोझा ढोया जा सै ।।4।।<br><br>"
      },
      {
        "id": 71,
        "name": "71- आरता करा ले पिया....",
        "story": "<b> वार्ता:- अब धर्ममालकी अपने पति का आरता करती है और दोनों की आपस में कैसे बातचीत होती है।</b><br><br>\n\n    आरता करा ले पिया उरै नै आ,<br>\n    तेरी धर्ममालकी हूर खड़ी उरै नै लखा ।। टेक ।।<br><br>\n\n <b>चन्द्रगुप्त:-<br></b>\n    कहूं धर्म तै टोटे, ना साहूकारी मै छोड़ी,<br>\n    मै जाणूं सूं हूर, जिस बिमारी मै छोड़ी,<br>\n    मै बारा साल गहणै था, लाचारी मै छोडी,<br>\n    किसके घर मै बिठाऊ, डर भारी मै छोड़ी,<br>\n    ना तै कौण छोडदे इस तरियां, तू सोचकै बता ।।1।।<br><br>\n\n  <b>धर्ममालकी:-<br></b>\n    प्रेम की थी डोरी, अपणे हाथ ना राखी,<br>\n    जिसे प्रेम तै ब्याही थी, वा बात ना राखी,<br>\n    मर्दपणा भी के तेरा, तनै जात ना राखी,<br>\n    आखिर नै तेरी ब्याही थी, तैनै साथ ना राखी<br>\n    टापू के मै छोड़ दई तै, देखी ना जगा ।।2।।<br>\n\n   <b>चन्द्रगुप्त:-<br></b>\n    दो चीजां का लोभ करया, न्यूं ब्याही हूर मनै,<br>\n    फेर जती-सती के धर्म की, दीखी तबाही हूर मनै,<br>\n    आगै अपणा घर ना था, न्यूं ना जगाई हूर मनै,<br>\n    फिर अपणै तन कै लगती, दीखी स्याही हूर मनै,<br>\n    मनै दुख आगै दीखै था, मेरै लागी ना भका ।।3।।<br><br>\n\n    <b>धर्ममालकी:-<br></b>\n    मनै टापू के म्हां रहकै, सबर का मुक्का मार लिया,<br>\n    फिर दिल्ली आकै जमना जी पै, धूणा डार लिया,<br>\n    फिर पिता जी पहूंच गये, देख बख्त विचार लिया,<br>\n    तेरे छूटावण की विधि का मनै, ढंग इकरार लिया,<br>\n    मनै सोने की देई कांगणी, कहां जा पुत्र नै छूटा ।।4।।<br><br>\n\n     <b>चन्द्रगुप्त:-<br></b>\n    आरता करा लिया गोरी, धन बोलते नै थाम,<br>\n    दुनियां के मै अपणा, जणां दिया तनै नाम,<br>\n    मै माफी मांगू तेरे तै, सै मेरा खोट तमाम,<br>\n    पाछली बातां नै भूलज्या, कर आगे का इन्तजाम,<br>\n    लख्मीचंद कहै खतावार रहया, शीश नै झुका ।।5।।<br><br>"
      },
      {
        "id": 72,
        "name": "72- के टोटे का रोवणां...",
        "story": "<b> वार्ता:- अब सेठ ताराचन्द ने अपने पुत्र को पिछला सब हाल कह सुनाया । चन्द्रगुप्त भी समझदार हो चुका था । हर एक बात को समझाता था । फिर ताराचंद ने अपने जीवन की सारी कहानी सुनाकर क्या हिदायत देता है।</b><br><br>\n\n    के टोटे का रोवणां, के नफे की बात,<br>\n    दुनियां के मैं दोनू चीज, चलैं जिन्दगी के साथ ।। टेक ।।<br><br>\n\n    बेटा तनै दूध और नीर छणा लिया, मात-पिता का भगत जणा लिया,<br>\n    छाती के म्ह चिन्ह बणा लिया, खेकै भृगु केसी की लात ।।1।।<br><br>\n\n    मेरी बात हिए में लिखिए, मतन्या  नजर पाप की तकिये,<br>\n    चन्द्रगुप्त डाट कै रखिए, यो मन मूर्ख कमजात ।।2।।<br><br>\n\n    और कोए सौदा मेरे पास ना, यो मन मरते ही मिटे वासना,<br>\n    एक पैर धरै एक की आस ना, रहै सदा उमर ना गात ।।3।।<br><br>\n\n    लखमीचन्द सोच दिल अन्दर, दान-पुन्न बिन के शोभा घर-मन्दिर,<br>\n    दुनियां मै तै गए सिकन्दर, ले कै खाली हाथ ।।4।।<br><br>"
      }
    ]
  },
  {
    "id": 8,
    "name": "8— शाही — लकडहारा",
    "dataList": [
      {
        "id": 0,
        "name": "कथासार :—",
        "story": "एक समय मे जोधपुर के रहने वाले जोधानाथ महाराजा थे और उसकी राणी का नाम रूपाणी था। उसकी कोई सन्तान नहीं थी। समय के साथ राजा ने काम-काज चलाने के लिए चार कर्मचारी छांट लिये। चारों को राज काज संभाल कर स्वयं तपस्या करने का विचार किया। राजा सुबह 4 बजे उठकर मन्दिर में जाकर भजन करता। दिन के 2 बजे भोजन करता था। उसके शहर में एक गरीब बणिया था। उसने तेल का व्यापार करके 500 रु. किसी साहूकार में जमा कर दिये। एक दिन उसे 100 रु. की जरुरत पड़ी। वह साहूकार के पास गया तो साहूकार ने इन्कार कर दिया। फिर बाणीया रोता-पीटता वापिस आया और सेठाणी से बताया। फिर बणिया और सेठाणी ने व्याकुल होकर राजा को रिपोर्ट लिखाई। साहूकार भी उसे कचहरी में मिला और उसने रिपोर्ट नहीं लिखने\nदी। बणिया कचहरी के आगे ही बैठकर रोता रहा। दो बजे के करीब राजा आया और उसने बणिये को उठाकर हाल पूछा। बणिये ने राजा को अपनी व्यथा सुना दी। राजा ने कचहरी के अन्दर जाकर चारों कर्मचारी और साहूकार को वहीं पाया। राजा ने पूछताछ की तथा साहूकार के घर से सारा धन निकालकर लाने का आदेश दिया। राजा ने साहूकार का सारा रूपया कड़ाहे में डलवा दिया और पानी में रुपये गिरते ही तेल का तिरमिरा आ गया। बणिये को 500 रुदे दिए और अगले दिन पेश होने का कर्मचारियों को आदेशा दिया। राजा घर आया और उदास था। राणी ने उदासी का कारण पूछा। राजा ने कहा कि मेरे राज में कर्मचारी रिश्वत लेने लगे हैं। राणी ने कहा कि ऐसा नहीं है। इसी बात पर राजा व राणी दोनों में यह शर्त लगी कि यदि कर्मचारी रिश्वत लेते हैं तो राणी को 12 साल का बनोवास यदि नहीं लेते तो राजा का बनोवास। राजा ने परीक्षा के लिए कहा कि यदि कर्मचारी मेरी हां में हां मिला दें तो समझना कि भ्रष्टाचार है। राजा ने कर्मचारियों को रात को बुलाकर कहा कितनी गर्मी है, सूर्य नारायण ने फूंक डाला, कर्मचारियों ने कहा हां महाराज, रानी को जच गई कि कर्मचारी भ्रष्टाचारी हैं। राजा ने राणी को दसौटे में जाने का आदेश दिया। राणी ने कहाँ कि मै चार मास से गर्भवती हूं। इसलिए उसके बाद चली जाऊंगी।\nकिन्तु राजा नहीं माना और राणी को जंगल में जाना पड़ा। राणी को बनोवास के दौरान 6 मास बाद लड़का\nहुआ। 8 साल बाद राणी रुपाणी बीमार हुई और मर गई। मरने से पहले एक तबीज बनाकर बेटे के बाजू को बान्ध दिया जिसमे लड़के का ब्यौरा लिखा था। समय बीतता गया और लड़का 14 साल का हो गया। मां की तरह लकड़ी लाता और लोभी लाल के यहां बेच देता। रोटी कपड़ा ले लेता क्यूंकि रुपये पैसे का उसको कोई लोभ नही था। दूसरी तरफ राजा राय सिंह अपनी बड़ी लड़की बीना से किसी हठ पर नाराज हो गया। अपने नौकरों को कहा सबसे गरीब लड़के के साथ इसकी शादी कर दो। राजा के सिपाहियों ने रुपाणी के लकड़हारे लड़के को जबरन पकड़ ले जाते हैं तथा शादी कर देते हैं। जंगल में बीना और लकड़हारा साथ रहने लगे। बीना को पता लगा कि लकड़हारा चन्दन की लकड़ी बेचकर आता है और बदले में कोई पैसा नहीं लाता। लड़की बीना पढ़ी लिखी थी क्यूंकि एक राजा की लड़की थी इसलिए होंसला बहुत था। चन्दन की सारी लकड़ी बेचने का हिसाब करा लेती है। लाखों रुपये मिल जाते हैं। पति-पत्नी गंगा स्नान को चले जाते हैं। डाकू लकड़हारे को उठा लेते हैं। बीना अकेली रह जाती है। बीना को राजा जोधानाथ अपने घोड़े पर बिठा कर ले जाते हैं। विदित रहे कि जोधानाथ लकड़हारे का पिता है परन्तु किसी को अभी तक कोई पता नहीं है। दूसरी तरफ वही डाकू बीना की छोटी बहन बेला को उठा लेते हैं तथा उसके नजदीक बन्द कर देते हैं, जहां लकड़हारा बन्दी बना रखा था। डाकुओं की राणी, लकड़हारे को छोड़ देती है। लकड़हारा घूमता फिरता राजा जोधानाथ के शहर में आ जाता है। वहां पर उन्होंने शाही लकड़हारे की कथा सुनाने वाले को भारी इनाम की घोषणा कर रखी थी। इस प्रकार लकड़हारा, बीना और जोधानाथ का मिलना होता है। रुपाणी के बनाए तबीज से एक दूसरे की पहचान होती है। सुख से अपनी गृहस्थी आरम्भ करते हैं।\n"
      },
      {
        "id": 1,
        "name": "1-बेईमान होगे रै! गोरी....",
        "story": "<b>वार्ता:- बणिया और उसकी पत्नी क्या बात करते हैं।</b><br>\n\nबेईमान होगे रै! गोरी, जिन्हैं साहूकार कहया करते ।।टेक।।<br><br>\nतृष्णा ना रोके तै रूकती, फिरै सै लालच के मै झुकती,<br>\nवे नर मुक्ति टोहगे रै! गोरी, जिन्हे आरमपार कहया करते।।।1।।<br><br>\n\nछोड़ दी धर्म रुप की रूह, झूठे ठाले नेम-धर्म और सूं,<br>\nवे सब मुंह दबकोगे रै! गोरी, जिन्हें साचे यार कहया करते।।2।।<br><br>\n\nअपणी सौचैं नही पराई, जमां रखलें सैं धरी-धराई,<br>\nवे नर करी-कराई खोगे रै! गोरी, जिन्हें इज्जतदार कहया करते।।3।।<br><br>\n\nलखमीचन्द हुई अनशर्ती, पाप तै कापण लागी धरती,<br>\nवें तरती नावैं डबोगे रै! गोरी, जिन्हें पैसे मार कहया करते।।4।।<br><br>\n\n\n\n"
      },
      {
        "id": 2,
        "name": "2-आज तेरी किसतै होगी खटपट....",
        "story": "<b>वार्ता:- बणिए के रिपोर्ट लिखाने पर, राजा राणी को अमानत में ख्यानत की सारी बात बताता है ।</b><br><br>\nथारै किसनै या बात जचाई दिल मैं, सै कौण धर्म नै तोड़णियां ।।टेक।।<br><br>\n\nआज तेरी किसतै होगी खटपट, मनैं तू भेद बतादे झट-पट,<br>\nतेरा लटलट बाग फूल-फल मैं, इसका कोए नहीं पात सरोणियां।।1।।<br><br>\n\nधरल्यो सच्चे ईश्वर का ध्यान, रहैगी बणी-बणाई श्यान,<br>\nचाहे सौ पुन्न-दान करो पल मैं, थारा कोए नहीं हाथ सकोड़णियां।।2।।<br><br>\n\nतुम व्याकुल होगे कैसे, बात का तन्त काढ़ल्यो ऐसे,<br>\nजैसे विष्णु नें सागर जल म्य, बुलवा लिए रई घमोड़णियां।।3।।<br><br>\nलखमीचन्द जिन्दगानी दिन दस की, मतन्या बांध पोट अपयश की,<br>\nमीठे रस की पींघ रही पाक गल म्य, इसका कोए-कोए शहद निचोड़णियां।।4।।<br><br>\n"
      },
      {
        "id": 3,
        "name": "3-बात सै थोड़े से अरसां....",
        "story": "<b>वार्ता:- पति-पत्नी उस सेठ को अपने जमा पैसे के बारे याद दिलाते हैं और समझाते हैं।</b><br><br>\n\nतनै जगत कहै था धनवान, बता क्यां पै ध्यान डिगा लिया ।।टेक।।<br><br>\n\nबात सै थोड़े से अरसां की, जमां तै हो सै घणें वर्षा की,<br>\nया ना शाहपुरुषां की शान, उलटा दिया ना हाथ में जो आ लिया।।1।।<br><br>\nजाण के जमां धरयां करैं सैं, साहूकार के फिरया करैं सैं ,<br>\nबल्कि करया करैं सैं पुन्न-दान, जिसनै शरीर मनुष्य का पा लिया।।2।।<br><br>\n\nहमनैं जाण कै जमां धरी थी, नाटण की ना कती जरी थी,<br>\nमेहनत करी थी तोड़कै ज्यान, म्हारा धन क्यांकै लेखै ला लिया।।3।।<br><br>\n\nलखमीचन्द दिन सदा एकसे नहीं रहैंगे, पापी तरहां गहण की गहगें,<br>\nतनैं लोग कहैंगे बेईमान, धन कंगल्या का जो खा लिया।।4।।<br><br>\n"
      },
      {
        "id": 4,
        "name": "4-पिया जाणदे, बस राहण....",
        "story": "<b>वार्ता:- अमानत के पैसे इन्कार करने पर पत्नी अपने पति को समझाती है।</b><br><br>\nपिया जाणदे, बस राहण दे,<br>\nखाणदे गरीब का धन, यो कीड़े पड़कै मरज्येगा ।।टेक।।<br><br>\n\nसारी मालूम सै उस हर नै, सजा दिया करै वो इसे नर नै ,<br>\nचाल पिया चालैगें अपने घर नै, उठकै, विष घूंटकै, लूटकै,<br>\nगरीब का धन, यो के पार उतरज्यागा।।1।।<br><br>\n\nचाल पिया क्यों लाव सै देरी, क्यों उनकै घालै रै घेरी ,<br>\nइसनै तै आत्मा मेरी और तेरी, मौसकै, भर रोश कै, खोशकै,<br>\nगरीब का धन, पेट के इसका भरज्यागा।।2।।<br><br>\n\nउसा-ऐ काटै जिसा बोवैगा, सदा दुख के झगड़े झोवैगा,<br>\nएक दिन मुहं पकड़ रोवैगा, हारकै, दुख डारकै, मारकै,<br>\nगरीब का धन, किस की खातिर धरज्यागा  ।।3।<br><br>\n\nलखमीचन्द क्यों करै फिकर सै, तनै ना किसे बात का डर सै,<br>\nसब का रुखाला हर सै, दिल डाटकै, दिन काटकै, नाटकै,<br>\nगरीब का धन, अपणा उंट-मटीला करज्यागा।।4।।<br><br>\n"
      },
      {
        "id": 5,
        "name": "5-मैं तनै भेद बतादूं जड़....",
        "story": "<b>वार्ता:- राजा राणी में बहस के फलस्वरूप राणी को बनोवास की सजा मिल जाती है।</b><br><br>\n\nमतन्या त्यागों हो पिया, मनैं गर्भवती का विश्वास सै ।।टेक।।<br><br>\n\nमैं तनै भेद बतादूं जड़ का, कर लिए दूर जिगर का धड़का,<br>\nपंडित लोग बतावैं लड़का, छ: महीने की आश सै।।1।।<br><br>\n\nचैन पड़ण दे ना तृष्णा दुती, बीर तै हो सै पायां तले की जूती,<br>\nउड़ै कौण करैगा जापा-प्रसूति, ना नणद-जिठाणी सास सै।।2।।<br><br>\n\nतन पै चोट लागगी गहरी, ना मैं दीन-दुनी की रहरी,<br>\nबीर का झाड़-झाड़ सै बैरी, यो तै खोई तले का घास सै।।3।।<br><br>\n\nलखमीचन्द मैं सांस सबर के भरती, बण म्य मरज्यांगी डरती-डरती,<br>\nऊपर रक्षक राम तलै धरती, ना कोए और दूसरा पास सै।।4।।<br><br>"
      },
      {
        "id": 6,
        "name": "6-ऋषि मेरी माड़ी सै ....",
        "story": "<b>वार्ता:- राजा नहीं माना और राणी चल पड़ती है। वन में एक ऋषि के आश्रम पर आकर रुपाणी क्या कहती है।</b><br><br>\nतेरी जगहां टोह ली, सब दुख रो ली, प्रलय सी होली,<br>\nबण मे फिरती-फिरती हार लई ।।टेक।।<br><br>\n\nऋषि मेरी माड़ी सै तकदीर, दुख मैं व्याकुल होया शरीर,<br>\nमेरी बीर जात, ना हाथ बात, मै आधी रात,<br>\nछोड़ शहर हो नगरी तै बाहर लई।।1।।<br><br>\n\nऋषि मनै मत राखण तै नाट्टो, यो मेरा बख्त कष्ट का काटो,<br>\nडाटो हे! ब्रह्मचारी, समझ सुता प्यारी, जैसे जनक दुलारी,<br>\nबाल्मीक नै पास बिठा पुचकार लई।।2।।<br><br>\n\nमैं कहै रही सू बात मरहम तै, दुनियां के में सिवा धर्म तै ,<br>\nकर्म तै ओट नहीं, बड़-छोट नहीं, मेरा खोट नहीं,<br>\nजले नै कर घणे ठेढ़ की कार लई।।3।।<br><br>\n\nकहैं लखमीचन्द बैठगी होल, जगत मै बणी-बणी का मोल,<br>\nछन्द तोल धरे, सन्तोष करे, वै पार तरे,<br>\nजिन्हें तृष्णा ममता मार लई।।4।।<br><br>\n"
      },
      {
        "id": 7,
        "name": "7-सिर पै भरोटा धर लिया....",
        "story": "<b>वार्ता:- रूपाणी लकड़ी उठाकर सोचती हुई शहर की तरफ चलती है।</b><br><br>\n\nसिर पै भरोटा धर लिया, चली रुपाणी नार,<br>\nआग बुरी पेट की हो सै ।।टेक।।<br><br>\n\nछूट गये राज अमीरी ठाट, करी हौणी नै बारा बाट,<br>\nकाट लादड़ा कर लिया, हुई गर्मी म्य लाचार,<br>\nधूप बुरी जेठ की हो सै।।1।।<br><br>\n\nमिटै ना छाती का दुख दर्द, लागरी सीने के म्य कर्द,<br>\nवो मर्द जल्या निस्तर लिया, जो करै बहूँ नै घर तै बाहर,<br>\nकार घणे ढेठ की हो सै।।2।।<br><br>\n\nबण में गुजर गए कई मास, पति नै आप दिया बनोवास,<br>\nसांस सबर का भर लिया, राणी रोई जार-बेजार,<br>\nबात अलसेट की हो सै।।3।।<br><br>\n\nगुरु मानसिंह काटै फन्द, कद हो सुख और मौज-आनन्द,<br>\nसोचकै गोबिन्द सुमर लिया, जब होणी करै खंवार,<br>\nआबरु के सेठ की हो सै।।4।।<br><br>"
      },
      {
        "id": 8,
        "name": "8-तूं दिये खोल शरीर की तिस....",
        "story": "के इद्राणीं के ब्रहमाणी, के बिन पाणी, डूब्बा पड़गी, हे! लकड़हारी ।।टेक।।<br><br>\nतूं दिये खोल शरीर की तिस नै, बाहण के पीकै मरगी विष नै ,<br>\nतूं किसनै पाली, खूब संभाली, नागण काली, लड़गी, हे! डंक ठारी।।1।।<br><br>\nमै समझाऊं आप तनै, रोये तै ना बात बनैं,<br>\nमनै कुछ ना भाता, हे! मेरे दाता, बैरण बे-माता, घड़गी, हे बैठ न्यारी।।2।।<br><br>\n\nदुःख-बिपता की ताली बजली, क्यूंकर मेर कुटम की तजली,<br>\nजाणू बिजली घन मैं, सूरज दिन मैं, एकली बन मैं, लाली झड़गी, हे! दुख की मारी।।3।।<br><br>\n\nकहै लखमीचन्द मन्दी बोल्लै, क्यूं ना दिल की घूण्डी खोल्है,<br>\nपड़दे ओलहै रहया करती, इब पड़ती गिरती, फिरती-फिरती, श्यान बिगड़गी, हे! दुख भारी।।4।।<br"
      },
      {
        "id": 9,
        "name": "9-मै बणखंड म्य विपत भरूं....",
        "story": "<b>वार्ता:- रुपाणी क्या जवाब देती है।</b><br><br>\n\nमै दुखिया भूखी टूक की, ना चाहती धन माल,<br>\nल्यो कोए लाकड़ी ल्योम मोल ।।टेक।।<br><br>\nमै बणखंड म्य विपत भरूं सूं , भूखी टुकड़े तलक मरूं सूं ,<br>\nमै सताई फिरूं सूं भूख की, गई सुकड़ बदन की खाल,<br>\nउतरग्या मुंह बटवा सा गोल।।1।।<br>\n\nमनै या कार रोज की पकड़ी, काया दुख-विपता नै जकड़ी,<br>\nयें लकड़ी सूखे रूख की, लियो हंस-हंस के बोल,<br>\nपाटज्या बालती बरियां तोल।।2।।<br><br>\n\nमेरे पति नै दुख दे दिया किसा, मैं भोगूंगी कर्म लिखा लिया जिसा,<br>\nतेरे कौण दिशा माशूक की, गई भूल पहलड़ी चाल,<br>\nन्यू तन होग्या डामा डोल।।3।।<br><br>\nलखमीचन्द विपत की फीणी, दुख-दर्दा नैं सहकै जीणी,<br>\nकदे तै हीणी थी म्य कूख की, आज किसे टोटे में लाल,<br>\nकिस्मनत तेरा किसा मखोल।।4।<br><br>"
      },
      {
        "id": 10,
        "name": "10-दुख म्य बीतै जिन्दगी....",
        "story": "<b>वार्ता:- अब रुपाणी क्या जवाब देती है ।</b><br><br>\n\nदुख म्य बीतै जिन्दगी न्यूं दिन-रात दुखिया की,<br>\nके बुझैगी रहाण दो, बस बात दुखिया की ।।टेक।।<br><br>\n\nके बूझो छाती मैं घा सै, बोलतैं-ऐं ह्रदया पाटया जा सै,<br>\nऔर दूसरा ना सै, दुख में साथ दुखिया की।।1।।<br><br>\n\nमेरा ना किसे चीज म्य मोह सै, कुछ भी नहीं जिगर मैं धो सै,<br>\nटोटे मैं के इज्जत हो सै, के जात दुखिया की।।2।।<br><br>\n\nया होणी अपणें बल हो सै, घात मै सब तरियां छल हो सै,<br>\nदुख मैं निष्फल हो सै, जो करामात दुखिया की।।3।।<br><br>\n\nलखमीचन्द कहै बेदन जगी, मै धोखे में गई ठगी,<br>\nथारे संग मैं कैसे हौण लगी, मुलाकात दुखिया की।।4।।<br><br>"
      },
      {
        "id": 11,
        "name": "11-नित आया कर, हंस....",
        "story": "<b>वार्ता:- अब वे स्त्रियां क्या कहती हैं।</b><br><br>\n\nनित आया कर, हंस खाया कर, ले ज्याया कर, तू टुकड़ा-पाणी हे ।।टेक।।<br><br>\nकितना बुरा होया तेरे साथ, दुख मै भरया फूल सा गात,<br>\nबात कहदे सारी, सुण ले म्हारी, ना तू लकड़हारी, जैसे कोये राणी हे।।1।।<br><br>\nरूप का किसा दीवा सा चस्या, याणा जोबन मन मै बस्या,<br>\nतेरा किसा पति, ना अकल कती, इसी नार सती, की कदर ना जाणी हे।।2।।<br><br>\nन्यू क्यूं बेचती लकड़ी डोलैं, तू ना भेद बात का खोलैं<br>\nबोल्लै आंसू भरकै, किसी डर-डरकै, मेहनत करकै, रोटी खाणी हे।।3।।<br><br>\nगुरु मानसिंह को शीश झुकाकै, लखमीचन्द कहै छन्द गाकै ,<br>\nआके फेटी, तृष्णा मेटी, तेरे किसी ढेठी, ना और बीरबानी हे।।4।।<br><br>"
      },
      {
        "id": 12,
        "name": "12-बेमारी नै यें घर घाले....",
        "story": "<b>वार्ता:- राणी बीमार होने पर क्या कहती है।</b><br><br>\n\nबेमारी नै यें घर घाले, रुपाणी कै ताप चढया ।।टेक।।<br><br>\n\nकोए दिन रहया ऋषि का भर्म, वैं गए गुजर फूट गए कर्म ,<br>\nउस ब्रह्मचारी नै, यें घर घाले, इस दुख ठाणी कै ताप चढया।।1।।<br><br>\n\nबेटा तेरी चन्दा कैसी सूरत, पेट भरण की मिटी ना जरुरत,<br>\nतेरी मूरत प्यारी नै, ये घर घाले, तेरी मां स्याणी कै ताप चढया।।2।।<br><br>\n\nहोणी ला रही हेरा-फेरी, मैं कर दूंगी शरीर की ढेरी,<br>\nमेरी किस्मत हारी नैं, ये घर घाले, मुझ मरज्याणी कै ताप चढया।।3।।<br><br>\n\nयें छन्द लखमीचन्द नै टेरे, मनै ला लिये जंगल म्य डेरे ,<br>\nपिता तेरे अहंकारी नै, यें घर घाले, आज महाराणी कै ताप चढया।।4।।<br><br>"
      },
      {
        "id": 13,
        "name": "13-रुपाणी कै ताप चढया....",
        "story": "<b>वार्ता:- रुपाणी बीमारी में अपने लड़के को क्या कहती है।</b><br><br>\n\nरुपाणी कै ताप चढया, मनैं खतरा सै बेमार हुई,<br>\nतेरे क्यूकर लाड करूं बेटा, मैं बोलण तै लाचार हुई ।।टेक।।<br><br>\n\nसबनै दिया भूप का साथ, मेरी ठोस्या मैं रलगी बात,<br>\nआधी रात लिकड़ कै चाली, वो जीत गया मेरी हार हुई,<br>\nसब राजमंत्री खड़े लखावें, मैं तुरन्त शहर तैं बहार हुई।।1।।<br><br>\n\nपूत नै जाणूं लेज्यांै गैल सजा कै, कुछ ना चालै आगै जोर कजा कै,<br>\nचिट्ठी लिख दई बान्ध भुजा कै, लिया सम्भाला होशियार हुई,<br>\nतेरी रुपाणी कै एक पूत था, ना दो-च्यारा की लार हुई।।2।।<br><br>\n\nयो जल्या देह की गेल दुख मोटा, कुछ मेरा याणां बालक छोटा,<br>\nतनै बारा साल का दिया दसौटा, तेरी बड़ी कृपा भरतार हुई,<br>\nतनै धर्मराज कै तैयार मिलूंगी, जै मैं पतिभ्रता नार हुई।।3।।<br><br>\n\nलखमीचन्द किस्मत की माड़ी देखी, खिली हुई ना फुलवाड़ी देखी,<br>\nजब हाथ पकड़कै नाड़ी देखी, वा बिना जीव बेकार हुई,<br>\nपूत रोवता छोड़ दिया, खुद भवसागर तै पार हुई।।4।।<br><br>"
      },
      {
        "id": 14,
        "name": "14-माणस की के पार बसावै....",
        "story": "<b>वार्ता:- बात करते-2 थोड़ी देर में राणी स्वर्ग सिधार गई। राणी रुपाणी मरते समय एक कागज पर सारा हाल तथा लड़के का सब पता लिखकर उसकी बाजू पर तबीज बाँध गई थी। भगवान ने लड़के को होंसला दिया। अब लड़का माता की तरह लकड़ी तोड़कर माधोपुर शहर में बेचने के लिए जाता है। लकड़हारा अपनी किस्मत को रोता है और क्या कहता है।</b><br><br>\n\nमाणस की के पार बसावै, जब हर की माया फिर ली,<br>\nके जीवै एकले का बण म्य, जब बालक की मां मर ली ।।टेक।।<br><br>\n\nनाम-गाम और पिता वंश का, मतलब खोल्या सारा,<br>\nरुपाणी नै हाल खोल कै, लिख दिया न्यारा-न्यारा,<br>\nमै तै मारी होड़ जली नै, तू लाल राम नै मारया,<br>\nचिट्ठी लिख दई बान्ध भुजा कै, पाछै स्वर्ग सिधारया,<br>\nमां नै बेटा रोवण लाग्याज, जब कती मरण की जर ली।।1।।<br><br>\n\nमाता कद की बैरण थी, तनैं बैर कदे का लिया,<br>\nतू तै स्वर्ग सिधार चली, पर दुख बेटे तै दिया,<br>\nकई दिन हुए रोटी ना खाई, पाणी भी ना पिया,<br>\nमात-पिता के लाड करे बिन, के जीणे मैं जिया,<br>\nफेर रोवण का ख्याल छोड़ कै, घूंट सबर की भर ली।।2।।<br><br>\n\nन्यू मैं भी जाण गया के, कर्मा का हेठा सूं,<br>\nबिजली भी ना पड़ती, मैं मां का सुत जेठा सूं ,<br>\nमरण तै आगै और के होगा, इतना तै ढेठा सूं,<br>\nलड़के नैं न्यू जाण नहीं थी, मैं राजा का बेटा सूं ,<br>\nताज धरण के सिर कै उपर, तोड़ लाकड़ी धरली।।3।।<br><br>\n\nदोनू बख्त सतावैं सबनैं, लागे भूख जिगर मैं,<br>\nइन्द्री पांच कमावण खातिर, हर नै लादी नर मै,<br>\nमात-पिता भाई-बन्ध ना, अन्न का टोटा घर मैं,<br>\nतोड़ लाकड़ी बेचण खातिर, जा पहुंचा माधोपुर मैं,<br>\nलखमीचन्द कहै बोझ तलै, करडी छाती करली।।4।।<br><br>"
      },
      {
        "id": 15,
        "name": "15-माणस की के पार बसावै....",
        "story": "<b>वार्ता:- अब सिर पर लाकड़ियों का भरोटा उठाया और माधोपुर शहर की तरफ चलता-चलता क्या सोचता है।</b><br><br>\nकौण सुणैगा मेरे जिकर नै, लाकड़ियां के फिकर नै ,<br>\nकी ढेरी, मेरी गेरी, विपत हर नै ।।टेक।।<br><br>\n\nलाकड़ियां के ल्याये बिना, कमाए और खाए बिना,<br>\nना सरता, फिरता भरता, सहम पराए घर नैं।।1।।<br><br>\n\nविपता की बुरी रोण सै, मेरै दुख की सुणनियां कौण सै,<br>\nचला भाई, पाई राही, माधोपुर नै।।2।।<br><br>\n\nमै भूखा प्यासा मर लिया, बांध-जूड़ सिर धर लिया,<br>\nभरोटा, टोटा खोटा, झुकादे सर मैं।।3।।<br><br>\n\nकहै लखमीचन्द छन्द धरण तै, इसी मजदूरी करण तै,<br>\nहो सिद्ध काम, तमाम राम, ठाले मुझ दुखिया नर नै।।4।।<br><br>"
      },
      {
        "id": 16,
        "name": "16-कागज मैं सिर मारै ....",
        "story": "<b>वार्ता:- माधोपुर शहर में राजा रायसिंह राज करते थे, उनकी दो पुत्री थी। बड़ी का नाम बीना तथा छोटी का नाम बेला था। बीना व बेला दोनों जवान हो चुकी थी। बीना उस समय पढ़ रही थी व सखियों ने जाकर बीना से कहा कि बहन चलो बाग में झूलने के लिए चलोगी तथा उसकी सारी सखी बीना से क्या कहने लगी।</b><br><br>\n\nकागज मैं सिर मारै बीना, खाणा पीणा छूट ज्यागा,<br>\nआपस के म्हा रहैगी लड़ाई, मेल-मुल्हाजा टूट ज्यागा ।।टेक।।<br><br>\n\nतेरै गडती ना एक सूम कै, मोह ना लतै बीच टूम कै,<br>\nलिया देख घूम कै सारै हे! बीना, बिन बालम जोबन लुट ज्यागा।।1।।<br><br>\n\nन्यूऐ क्यूं सहम म्य जिन्दगी खोती, एक-2 दिन रोज उमर कम होती,<br>\nरहै मोती पड़या किनारे हे! बीना, हंस बटेऊ उठ ज्यागा।।2।।<br><br>\n\nबहोड़िया तू बणकै जागी जिनकी, उनतै जै ना बतलावैगी मन की,<br>\nतेरे तन की खाल उतारै हे! बीना, जो तेरी जोड़ी के म्हां जुट ज्यागा।।3।।<br><br>\n\nलखमीचन्द कहैं छन्द धर-धर, शौक मेरी काम करया कर डर-डर<br>\nना तै भर-2 आंसू डारै हे! बीना, जवानी का घूट ज्यागा।।4।।<br><br>"
      },
      {
        "id": 17,
        "name": "17-सारी सखियां बोलैं चालैं....",
        "story": "<b>वार्ता:- बीना ने चलने से बिल्कुल इन्कार कर दिया, तब बेला और सखियां क्या कहती हैं।</b><br><br>\n\nसारी सखियां बोलैं चालैं, रंग चा की बात करी,<br>\nहे! बेहूदी बीना, बहोत गुमान भरी ।।टेक।।<br><br>\n\nखेल कूद म्य सबका साझा, तूं क्या तै डर री सै,<br>\nबालक सी की मां मरगी, के रोसे में भर री सै,<br>\nबेरा ना तू के कर री सै, पाटी ना जाण तेरी।।1।।<br><br>\n\nरात दिनां का पढणा-लिखणा, काम बुरा निज का,<br>\nओढ पहर कै सुथरी लागै, बिजली केसा बिजका,<br>\nतलै घाघरा बावन गज का, रेशम की चुंदड़ी हरी।।2।।<br><br>\n\nहम चाहवैं दो घड़ी खेल ले, तनै एक नहीं मानी,<br>\nतेरे केसी बेहूदी, ना और बीर बानी,<br>\nहे! चन्द्रमा सी सुथरी श्यानी, क्यूं डिब्बे म्य रोक धरी।।3।।<br><br>\n\nलखमीचन्द सतगुरू सेवा बिन, हाडें जा बाहर-2 कै,<br>\nलिखण पढण के धन्धे म्य, पिंजर हो हार-हार कै,<br>\nकागज मैं सिर मार-मार कै, न्यूए मज्यागी शौक मेरी।।4।।<br><br>\n"
      },
      {
        "id": 18,
        "name": "18-है तेरे दिल बिगड़न की ....",
        "story": "<b>वार्ता:- बेला की बात सुनकर बीना क्या कहने लगी।</b><br><br>\nहै तेरे दिल बिगड़न की बात, हट कमजात,<br>\nतू दिन-रात, बदी पै चालती हे ।।टेक।।<br><br>\n\nतू कहरी सै बोल गुमर का, तनै बेरा ना हरी सुमर का,<br>\nबुरी करण तै भली उमर का, तनै कर लिया सत्यानाश, हट बदमाश,<br>\nहान्डै् क्यूं सांस, सबर के घालती हे।।1।।<br><br>\n\nभला होया ज्ञान राम नै ना दिया, क्यूं तनै बिघन बाड़ मैं पां दिया,<br>\nतनै ला दिया, कुल कै दाग, हे! निरभाग,<br>\nहांडै आग, फूंस मैं बालती हे।।2।।<br><br>\nसहम कररी जिन्दगी का धेला, एक दिन उड़ज्यागा हंस अकेला,<br>\nतू बेला घणी नादान, तनै ना ज्ञान,<br>\nतू बेईमान, हांसियां मैं टालती हे।।3।।<br><br>\n\nलखमीचन्द ना बात जरा सी, बाहण मतन्या समझै तू ठट्ठा-हांसी,<br>\nयू तेरी बदमाशी का लोभ, दे तनै डोब,<br>\nकचिया गोभ, टूटज्यागी हालती हे।।4।।<br><br>\n"
      },
      {
        "id": 19,
        "name": "19-आओ हे! सखी सब ....",
        "story": "<b>वार्ता:- अब सारी सखी सहेली बाग में पहुंच जाती है और सैर करने लग गई। तब बीना ने क्या कहा।</b><br><br>\n\nआओ हे! सखी सब गैल, चलो बर देखैं जोड़ी का,<br>\nबाग में आ रया सै प्रदेशी ।। टेक।।<br><br>\n\nओढ़-पहर मस्ती म्य भरैं, जमी पै पैर ठहरकै धरैं,<br>\nजुल्फ करैं नागिन जितणा फैल, नहीं सै बिसर मरोड़ी का,<br>\nलगाल्यो दांतां पै मेषी।।1।।<br><br>\n\nमनै सै एक बात का खतरा, आदम मनुष्य जन्म ले उतरा,<br>\nहे! किसा सुथरा माणस छैल, चढणियां असली घोड़ी का,<br>\nश्यान कहैं चन्द्रमा केसी।।2।।<br><br>\n\nबितैगी जो लिखी भाग की, नागणी जोड़ी चाहवै नाग की,<br>\nआग्या करण बाग की सैल, उमर मेरे जितणी थोड़ी का,<br>\nपड़ी सै कान्धे पै खेशी।।3।।<br><br>\n\nगुरु मानसिंह बात कहैं धुर की, मुश्किल खबर पटै लयसुर की,<br>\nकर लखमीचन्द सतगुरु की टहल, गाहक बण माल करोड़ी का,<br>\nकाटदे संकट की पेशी।।4।।<br><br>"
      },
      {
        "id": 20,
        "name": "20-मै दुखिया फिरूं सूं कंगाल....",
        "story": "<b>वार्ता:- कहानी नै मोड़ लिया किसी सर्वमान्य बात पर राजा बड़ी लड़की बीना से नाराज हो जाता है। अपने सिपाहियों को कहता है कि बीना के लिए सबसे गरीब भिखारी किस्म का कोई लड़का तलाश कर लाओ। राजा बीना के भाग और सतित्व की परीक्षा करना चाहता था। राजा के कर्मचारी गरीब लकड़हारे को पकड़ लाते हैं। वह लड़का सिपाहियों को क्या कहने लगा।</b><br><br>\n\nमै दुखिया फिरूं सूं कंगाल, मेरे तै के मतलब थारा,<br>\nपकड़कै कित ले जाओगे ।।टेक।।<br><br>\n\nएक सेठ पै ले लिए दाम करारे, एक नुक्ते पै आए कर लिए सारे,<br>\nकुत्ता बणजारे की ढाल, बांच कै परवाना सारा,<br>\nमार कै फेर पछताओगे।।1।।<br><br>\nमारो तो ज्यान मारियो उसकी, जड़ै माया दबरी हो कंजूस की,<br>\nजिसकी पूंजी तै कई साल, बांट कै धन भाईचारा,<br>\nउमर भर बैठे खाओगे।।2।।<br><br>\n\nवरूण पै तै सुत उधारा लिया, ना मौके पै उल्टा दिया,<br>\nकिया हरीचन्द नै जबर कमाल, मारणा ब्राह्मण सुत धारया,<br>\nउसी के मेरी बली चढ़ाओगे।।3।।<br><br>\n\nलखमीचन्द यो स्वाद जीभ का, बोल मेरा आवैगा याद इब का,<br>\nबख्श दयो करकै गरीब का ख्याल, दुखी मैं तैं दुनियां तै न्यारा,<br>\nमारकै के फल पाओगे।।4।।<br><br>\n"
      },
      {
        "id": 21,
        "name": "21-मेरे यार जनाने महलां ....",
        "story": "<b>वार्ता:- अब राजा के नौकर लकड़हारे से क्या कहने लगे।</b><br><br>\n\nमेरे यार जनाने महलां मैं, कहकै ठहरवावैंगे,<br>\nचल चाल चुपचाप, नहीं तै जी तै मरवावैंगे ।।टेक।।<br><br>\n\nघड़ी टालें तै नहीं टलण की, समय हाथां जंजीर घलण की,<br>\nआगै वंश चलण की साफ, नींव कहकै धरवावैंगे।।1।।<br><br>\n\nहमनै दुनियां मैं ठोकर खाली, पर तेरे जैसी ना पदवी पाली,<br>\nयो तेरी कंगाली का प्रताप, चाल तेरा ब्याह करवावैंगे।।2।।<br><br>\n\nक्यूं आग्या तेरे गात पसीना, तनै भाग लिखा लिया हीणा,<br>\nकर बीना तै मेल-मिलाप, तेरे फेरे फिरवावैंगे।।3।।<br><br>\n\nकरो हित-चित से सेवा शुरु, ज्ञान म्य होगे पार ध्रुव,<br>\nमानसिंह गुरु करैं हरी का जाप, तेरी डूबती नाव तिरवावैंगे।।4।।<br><br>"
      },
      {
        "id": 22,
        "name": "22-मेरा नाम नहीं, कोए ....",
        "story": "<b>वार्ता:- अब राजा के नौकरों ने कहा कि हम धन लुटने वाले लुटेरे नहीं है। हम राजा के नौकर हैं, घबराओ नहीं। तुम हमारे साथ चलो तुम्हारी शादी करवायेंगे। राजा के नौकर लकड़हारे से उसके घर का नाम पूछने लगे तो क्या जवाब दिया।</b><br><br>\n\nमेरा नाम नहीं, कोए धाम नहीं, घर-गाम नहीं,<br>\nबण मैं एकला ।।टेक।।<br><br>\n\nमैं नित भूखा-प्यासा मरू, रात-दिन न्यूए जंगल मैं फिरूं,<br>\nकरूं कोए फैल नहीं, करूं टहल नहीं, मेरै कोए गैल नहीं,<br>\nमैं बण मैं एकला।।1।।<br><br>\n\nलेता बणखण्ड की खश्बोई, किसे की ना करता बिगदोई,<br>\nकोई मेरे साथ नहीं, सुखी गात नहीं, मेरै जात नहीं,<br>\nमैं बण मै एकला।।2।।<br><br>\n\nमैं नित डरता पाप विषय तै, दुख भोगूं दिनां-निशे तै,<br>\nकिसे तै प्यार नहीं, तकरार नहीं, कोये यार नहीं,<br>\nमें बण में एकला ।।3।।<br><br>\n\nलखमीचन्द आगे की चेत, न्यूए कर लिया शरीर का रेत,<br>\nखेत बिन बरू नहीं, रंग शुरू नहीं, मैं बिन गुरु नहीं,<br>\nबण में एकला।।4।।<br><br>\n\n<b>-बिदगोई= बुराई, दिनां निशे= दिन रात</b></b>"
      },
      {
        "id": 23,
        "name": "23-जीवती रही तै फेर मिलैंगी....",
        "story": "<b>वार्ता:- निर्धन के साथ शादी करने से बीना ने कोई दुख महसूस नहीं किया और खुश होकर लकड़हारे के साथ चली। घर से चलते समय बीना ने छन-कंगण अपने साथ लिया और केवल बेला से ही मिलती है। बीना को कोई विदा करने के लिए भी नहीं आई। चलते समय बीना अपनी बहन बेलां से क्या कहने लगी।</b><br><br>\n\nजीवती रही तै फेर मिलैंगी, मेरी बहाण उरै हो पुचकार दयूं ।।टेक।।<br>\nहे! सुण बहना मौसी जाई, आज मैं होली गैल पराई,<br>\nमैं न्यू सोचूं थी ब्याजही साथ चलैंगी, सब बेला नै अख्तयार दयूं।।1।।<br><br>\nमैं ईसा चाहू थी मन मेला, हम दो होती पति अकेला,<br>\nबेलां के सब टूम खिलैंगी, अपणां भी सौंप सिंगार दयूं।।2।<br><br>\nएक तै प्रीतम की प्यारी मैं, दूजै तेरी इन्तजारी मैं,<br>\nतेरी यादगारी मैं आसू रोज ढलैंगी, गाली प्रेम की एक हजार दयूं।।3।।<br><br>\n\nलखमीचन्द ढंग मेरी निगाह मैं, तनै देख भरी रंग-चा म्य,<br>\nतेरे ब्याह म्य बुलाई तै के कसर घलैगी, मै भी हीरे-रतन जवाहर दयूं।।4।।<br><br>\n"
      },
      {
        "id": 24,
        "name": "24-हंस-फिरे बिना, तेरा ....",
        "story": "<b>वार्ता:- बेला अपनी बहन बीना को विदा करते समय क्या कहती है :-</b><br><br>\n\nहंस-फिरे बिना, तेरा मेरे बिना, मेरा तेरे बिना,<br>\nजी लागण का कोन्या ।।टेक।।<br><br>\n\nकहै बचनों से नहीं हिलूंगी, करे प्रण मैं नहीं टलूंगी,<br>\nतेरे चलूंगी गैल, कदे ना करूं फैल, नित करूंगी टहल,<br>\nइसा मेल हसंणी-कागण का कोन्या।।1।।<br><br>\n\n\nबहाण तेरा रंग रहै था म्हारे तन मैं, राजी रहया करै थी मन मैं,<br>\nथी धन म्य गर्क, कदे दिया ना दर्क, जैसे फर्क,<br>\nबीण और नागण का कोन्या।।2।।<br><br>\n\nजै मेरा दिल मिलण नै चाहवै, मनैं किस मौके पै पास बुलावै,<br>\nमेरै जब आवैगा सबर, मेरी तू लेगी खबर, इसा भाग जबर,<br>\nमुझ निर्भागण का कोन्या।।3।।<br><br>\n\nचार कली लखमीचन्द नै कही, मनै के जीवती छोड़ गई,<br>\nरही तड़फ लाश, गया टूट सांस, मरूं पास,<br>\nदुगाड़ा दागण का कोन्या ।।4।।<br><br>\n\n<b>-दुगाड़ा = दुनाली बन्दूक</b><br><br>\n"
      },
      {
        "id": 25,
        "name": "25-गरीब आदमी निर्धन बन्दा....",
        "story": "<b>वार्ता:- अब बीना अपने सारे परिवार को छोड़कर लकड़हारे के साथ चल दी। थोड़ी दूर जाने पर लकड़हारा बीना से, कहने लगा कि तू किसके साथ आ गई मेरे पास तो कुछ भी नहीं है। तू वापिस अपने घर चली जा। लकड़हारा बीना से क्या कहता है।</b><br><br>\n\nगरीब आदमी निर्धन बन्दा, धन-पैसे बिन खाली,<br>\nआगे जाणै के-के दुख होगा, तू किसकी गेल्यां चाली ।।टेक।।<br><br>\n\nउस गोरी का के जीणां हो, जिसका बालम छोटा,<br>\nपौणा पीहर सांसरा डयोढा, जब हो महर-मलोटा,<br>\nन्यू तै मैं भी जाण गया, तनै भाग लिखा लिया खोटा,<br>\nइसे मर्द तै मेल किसा, जित अन्न-वस्त्र का भी टोटा,<br>\nमैं फिरू दलदरी तू बेमाता नै, घड़ी बैठ कै ठाली।।1।।<br><br>\n\nजो जाण बूझ दुख दे बेटी नै, ओ बाबुल श्याणां कोन्यां,<br>\nमै फेर कहूं सूं घर नै चली जा, कुछ धिंगताणां कोन्यां,<br>\nनाम-गाम और जात मेरी का, मतलब जाणा कोन्यां,<br>\nमैं बेवारिस फिरूं बणा मैं, ठोड़-ठिकाणा कोन्यां,<br>\nमैं न्यू रोवूं तेरा बाप डूबग्या, तू कंगले के संग घाली।।2।।<br><br>\n\nबेटी का फर्ज बाप के जिम्मै, लायक वर देखण का,<br>\nउल्टी फिरज्या मौका सै, यू गुप्त जख्म सेकण का,<br>\nराणी का के काम सेज तै, पैर तलै टेकण का,<br>\nजाण बूझ के भाग फोड़ दिया, छाती के ढेकण का,<br>\nतू बिन जाणे चा म्य भरकै, बनड़ी बणगी ब्याटहली।।3।।<br><br>\n\nसाची बात बख्त पै कहदे, इसमें के चोरी हो,<br>\nचोरी कर ठोड़ ठिकाणै, एक लिकड़ण की मोरी हो,<br>\nब्याीह तै आच्छा जब लागै, धन माया की बोरी हो,<br>\nघोड़ा-जोड़ा कड़ा-दुशाला, जब संग में गोरी हो,<br>\nलखमीचन्द कहै ब्याह ना बणता, जब राखै दुखी कंगाली ।।4।।<br><br>"
      },
      {
        "id": 26,
        "name": "26-स्याही घालो, बदन सजा ....",
        "story": "<b>वार्ता:- कुछ समय पश्चात् डाकू जालम सिंह और विजय सिंह राजकुमारो का भेष करके राजा रायसिंह के बाग में आ जाते हैं। राजा राय सिंह अपनी दूसरी बेटी के लिए किसी अच्छे राजकुमार की तलाश में थे, पड़ोस के राजा के राजकुमार इसी काम के लिए बाग में बुलाए हुए थे। राजकुमारों का आना वास्तविक जानकर बेला अपनी सहेलियों के साथ बाग में आती हैं और दोनों डाकू बेला को उठा लेते है। अपने भोरे में बन्द कर लेते हैं।</b><br><br>\n\nस्याही घालो, बदन सजा लो, रल मिल चालो, सारी हे ।।टेक।।<br><br>\n\nमद जोबन का बजा लिया ढोल, पड़ती ओली-सोली झोल<br>\nथारा बोल अंगेजू, प्यारी कर भेजूं, पाटड़ी रस्सी-नेजू,<br>\nले लो सारी हे।।1।।<br><br>\nचालै बाल जब आवै जी सा, मद जोबन का बरसै मीह सा,<br>\nकाया में घी सा घलग्या, दीपक बलग्या, रुप जाणूं खिलग्या,<br>\nफूल हजारी हे।।2।।<br><br>\n\nइसमें काम नहीं सै धो का, म्हारा-थारा साथ बणै चौखा,<br>\nक्यूं मौका उको, रंग म्य चूको, कालजे नै फूको,<br>\nदबी अंगारी हे।।3।।<br><br>\n\nकुछ चालण का करियों ढंग, आज काया मैं भरया उमंग,<br>\nमानसिंह कर कार आनन्द की, काटो फांसी यम के फन्द की, लखमीचन्द की,<br>\nरंगत न्यारी हे।।4।।<br><br>"
      },
      {
        "id": 27,
        "name": "27-दुर्गे सब के काज सारती....",
        "story": "<b>राम जी के हाथ बात, साथ में लुगाई, आई गैल बेला गोरी सै ।।टेक।।<br><br></b>\n\nदुर्गे सब के काज सारती, इसे बन्दया नै जमी पै तारती,<br>\nमारती खड़ी घूर दूर, हूर तै ले फेरे, तेरे हाथ के म्हा डौरी सै।।1।।<br><br>\n\nरूप जाणै चढ़रया चान्द शिखर मैं, हम खा लिये सै इनके फिकर नै,<br>\nजिकर नै दे खोल बोल, घोल दे विष, रस म्य इब क्यां की चोरी सै।।2।<br><br>\n\nयें सिंगर आई पहर औढ कै, हम बस होगे इश्क कोढ कै,<br>\nछोड़ कै घरबार नार, त्यार सै हो तजकै, सज कै बिजली सी होरी से।।3।।<br><br>\n\nलखमीचन्द विधि मोह बिन की, जोड़ी सजती ना दो बिन की,<br>\nमद जोबन की पाक साक, लायक सै हमारे आंख, फांक सी लकोरी से।।4।।<br><br>"
      },
      {
        "id": 28,
        "name": "28-तेरे वर के लायक नहीं ....",
        "story": "<b>वार्ता:- संखियां क्याक कहती हैं।</b><br><br>\nतेरे वर के लायक नहीं सैं हे! बेला, यें बुढे-ठेरे उमर पुरानी के दोनों ।।टेक।।<br><br>\nरन्धीा हुई का के रान्धै गी, कैसे इश्क तीर साधैगी,<br>\nतू किस तरिया बान्धैयगी, तेरे सिर के लायक नहीं सै हे! बेला,<br>\nसेहरा पेची बेमिजानी के दोनों।।1।।<br><br>\nतू ले नै म्हारे समझ इशारे, इनके ढंग दीखैं सै न्यारे-न्यारे,<br>\nथारे, घर के लायक नहीं सै हे! बेला,<br>\nकिसे ऊत-रांड गिरकाणी के दोनों।।2।।<br><br>\nतू बुरे कर्मां पै नीत धरै सै, यैं बुरे कर्मां तै नहीं डरैं सैं,<br>\nयें लुच्चे बेईमान फिरें सै, तेरी सूरत इस नर के लायक नहीं सै हे! बेला,<br>\nये लागू चीज बिराणी के दोनूं।।3।।<br><br>\n\nलखमीचन्द कर दूर अन्धेरे, लाहरे म्हारे बांगा म्य डेरे,<br>\nतेरे, सफर के लायक नहीं सै हे! बेला,<br>\nये टुट्टे गाड्डे बिना ठिकाणी के दोनूं।।4।।<br><br>\n\n<b>ठिकाणी= गाड़ी में पहिए और बैल के बीच की लकड़ी को\nठिकाणी (फड़) कहते हैं।</b><br><br>"
      },
      {
        "id": 29,
        "name": "29-मेरी प्यारी नारी, कुवारी....",
        "story": "मेरी प्यारी नारी, कुवारी रहया नहीं करते ।।टेक।।<br><br>\nतनै मार गिराऊंगा ज्यान तै, किसा बाहर लड़ैं अनुमान तै,<br>\nबिन पोटी छोटी, खोटी कहया नहीं करते।।1।।<br><br>\n\nतू बालक सै तनै के शर्म सै, जुणसा बीरां आला धर्म सै,<br>\nउस घर तै डर तै, बर तै फहया नहीं करते।।2।।<br><br>\n\nतेरी मेरे हाथ म्य डोर सै, हम तनै ठाकै लयाऐ जोर सै,<br>\nदुख दारूण कारण, मारण की हम दया नहीं करते।।3।।<br><br>\n\nतेरी आखिर नै बीर की जात सै, तेरा छोटा मुंह और बड़ी बात सै,<br>\nकहै लखमीचन्द मुखड़ा सुखड़ा, दुखड़ा सहया नहीं करते।।4।।<br><br>"
      },
      {
        "id": 30,
        "name": "30-तनै कोड करी, दिये....",
        "story": "<b>वार्ता:- जब दोनों डाकू बेला को पकड़ लेते हैं तो वह उन डाकूओं को क्या कहती है।</b><br><br>\n\nतनै कोड करी, दिये छोड मरी, काली गऊ सू तेरी,<br>\nतू मेरे बाप बराबर सै ।।टेक।।<br><br>\nमैं के किसे जाये-रोए के घरां गई थी, मति मेरे बाबल की फिर गई थी,<br>\nबाग में आते ही जर गई थी, तुम देखले ना बदी तै टले,<br>\nहट छोड जले, मनैं इज्जत का डर सै।।1।।<br><br>\n\nपता जब मेरे बाबल नै पाटै, चिट्ठी रजपूतां म्य बांटैं,<br>\nजले थारे मिलते ही सिर नै काटै, जब अवैगा सबर, तुम नै पाटेगी खबर,<br>\nतुम हीणे वो जबर, म्हारा रजपूतां का घर सै।।2।।<br><br>\n\nथारै यो ना एैब छिपाया छिपणा, होज्याप थारी ज्यान का खपणा,<br>\nमनै तुम काल समझ लियो अपणा, लगी समझावण, विधि बतावण,<br>\nमत ले रावण, या ऋषियां की कर सै।।3।।<br><br>\n\nलखमीचन्द पर्ण किसे बांधे, क्यूं जले बिना खाण की रान्धेा,<br>\nकवारीपण मैं मर्द के कांधे, मै ना चढती रंजिश बढती,<br>\nतेरै ना गढती, या समझणियां की मर सै।।4।।<br><br>"
      },
      {
        "id": 31,
        "name": "31-अरे! तेगा लेकै रे पापी....",
        "story": "<b>वार्ता:- बेलां जालिमसिंह से क्या कहती है।</b><br><br>\n\nअरे! तेगा लेकै रे पापी मारै नै, मै आप मरण नै त्यार ।।टेक।।<br><br>\n\nकरै कवारी कन्या तै ठल्ला, तेरा कद लग ना मानूंगी गिल्ला,<br>\nपल्ला भे-भे कै रे पापी, नैनां पुछूं जल की धार।।1।।<br><br>\n\nपहलम सांस काढ मेरे घट का, लागै नहीं अणी का अटका,<br>\nझटका देकै रे पापी, तेगे नै करदे आरम-पार।।2।।<br>\n\nमेरा धड़ तै सिर बेशक कटज्याप, मरे तै जिन्दगी का सांटा सटज्याी,<br>\nना तै हटज्या  खाकै रे पापी, नुकते पै तनै दूंगी गाल हजार।।3।।<br><br>\n\nलखमीचन्द भजन कर हर के, कर्म फिर पास रहें ना डर के,<br>\nक्यों सिर के ऊपर टेकै रे पापी, कुवारी कन्या का मोटा भार।।4।।<br><br>"
      },
      {
        "id": 32,
        "name": "32-तू सुणती नहीं गरीब ....",
        "story": "<b>वार्ता:- बेलां को डाकू उठा लेते हैं। अपने भौरे में बन्द कर देते हैं। उधर शाही लकड़हारा बीना को जंगल में रहने के दुख समझाता है। वापिस अपने घर जाने की सलाह देता है।</b><br><br>\n\nतू सुणती नहीं गरीब की, फेर पाछै पछतावैगी ।।टेक।।<br><br>\n\nबण म्य दुख पावैगा गात, चली कंगले के साथ,<br>\nबात मेरी याद राखिए इब की, धरती पै बिस्तर लावैगी।।1।।<br><br>\n\nश्यान जाणूं लिकड़ी पत्थर नैं फोड, तेरा-मेरा मिलता कोन्यां जोड़,<br>\nफूटे ओड़ नसीब की, चल बण म्य दुखड़ा पावैगी।।2।।<br><br>\n\nमनै यें बात बतादी सारी, गिण-२ न्यारी न्यारी,<br>\nटोटा बीमारी पीब की, दवा कड़े तै मंगवावैगी।।3।।<br><br>\n\nलखमीचन्द धर्म की डोरी, टूटैगी टूटण नै होरी,<br>\nतूं होगी चटोरी जीभ की, उड़ै तर-तर जबां चलावैगी ।।4।।<br><br>"
      },
      {
        "id": 33,
        "name": "33-चन्द्रमा सी प्यारी लागै....",
        "story": "<b>वार्ता:- अपने पति के मुख से वचन सुनकर बीना क्या कहती।</b><br><br>\n\nचन्द्रमा सी प्यारी लागै, भोली-भाली श्यान तेरी,\nखटका छोड नफे-टोटे का, तू मांगै तै या ज्यान तेरी ।।टेक।।<br><br>\n\nपिता नैं मैं छोड़ी ना क्याहें जोगी, सजन में वैद्य बणू तू रोगी,<br>\nदेख लिए कोए दिन म्य होगी, दुनियां के म्य मान तेरी।।1।।<br><br>\nबहुत दिन तक खेली तीजण मै, सजन मै सेर मिलूंगी तुझ मण मैं,<br>\nमत घबरावै बालकपण मै, गेल्यां बहू जवान तेरी।।2।।<br><br>\nपिया मत गैर समझकै त्यागै, जोड़े मैं हाथ खड़ी तेरे आगै,<br>\nमनै तू राम बराबर लागै, बेशक उमर नादान तेरी।।3।।<br><br>\nकहै लखमीचन्द घिर लूंगी, घूट सबर की भर लूंगी,<br>\nइतणे मै भरपाये करलूंगी, उमर लगाओ भगवान तेरी।।4।।<br><br>"
      },
      {
        "id": 34,
        "name": "34-करकै याद राज के सुख नै....",
        "story": "<b> वार्ता :- बीना की बात सुनकर लकड़हारा क्या कहता है।</b><br><br>\n\nकरकै याद राज के सुख नै, आंसू तै मुंह धोया करिये,<br>\nपलंग-गलीचे नहीं बिछाण नै, धरती के म्हा सोया करिये ।।टेक।।<br><br>\nदिखै दिन म्य घोर अन्धेरे, लाणें हों धरती मैं डेरे,<br>\nउड़ै बण मैं बोलैं शेर-भगेरे, डर-डर जिन्दगी खोया करिये।।1।।<br><br>\n\nक्यूं ना छोड़ै अपणी बाण नै, उड़ै एक तला सै न्हाण नै,<br>\nतनै 36 भोजन मिलै थे खाण नै, इब निरे चणया की पोया करिये ।।2।।<br><br>\n\nधोरै कोन्या पैसा-धेली, संग आई तू नई-नवेली,<br>\nआड़ै नहीं कोए मन का मेली, एक लिए थूक बिलोया करिये।।3।।<br><br>\n\nलखमीचन्द कहै छन्द नै गाकै,तू के राजी होरी ब्याह करवाकै,<br>\nतनै सीख तलक ना देखी ठाकै, मेरी गैल लाकड़ी ढोया करिये।।4।।<br><br>\n"
      },
      {
        "id": 35,
        "name": "35-मत चालै मेरी गैल....",
        "story": "<b>वार्ता:- बीना की बात सुनकर लकड़हारा उसको फिर समझाता है कि तू जंगल में अकेली नहीं रह सकेगी और क्या कहता है।</b><br><br>\nमत चालै मेरी गैल, तनै घरबार चाहियेगा,<br>\nमैं एक निर्धन कंगाल, तनै परिवार चाहियेगा ।।टेक।।<br><br>\nलाग रहया कंगाली का नस्तर, शूरा के करले बिन शस्त्र,<br>\nतनै टूम-ठेकरी गहणा-वस्त्र, सब सिंगार चाहियेगा,<br>\nएक रत्न जड़ाऊ गल, नौ लखा हार चाहियेगा।।1।।<br><br>\n\nमेरै धोरै ना दमड़ी-दाम, बण मैं कटैगी उमर तमाम,<br>\nतनै आशकी का काम, मेरी नार चाहियेगा,<br>\nएक मन-तन की बूझण आला, दिलदार चाहियेगा।।2।।<br><br>\nमनै बुरा समझ चाहे अच्छा सूं , बख्त पै कहण आला सच्चा सूं,<br>\nमै तै बच्चा सूं, तनै भरतार चाहिएगा,<br>\nना बूढा ना बालक, जवान एकसार चाहिएगा।।3।।<br><br>\n\nमेरै धोरे ना दमड़ी-धेला, क्यूं कंगले संग करै सै झमेला,<br>\nतनै मानसिंह का चेला, एक होशियार चाहियेगा,<br>\nवो लखमीचन्द गुरु का, ताबेदार चाहियेगा।।4।।<br><br>"
      },
      {
        "id": 36,
        "name": "36-हो पिया भीड़ पड़ी मैं नार....",
        "story": "<b>वार्ता :- लकड़हारे की बात सुनकर अब बीना क्या कहती है।</b><br><br>\n\nहो पिया भीड़ पड़ी मैं नार, मर्द की खास दवाई हो,<br>\nमेल मैं टोटा के हो सै ।।टेक।।<br><br>\n\nटोटे-नफे आंवते-जाते, सदा नहीं एकसार कर्म फल पाते,<br>\nउननै ना चाहते सिंगार, जिनकै गात समाई हो,<br>\nमर्द का खोटा के हो सै।।1।।<br><br>\n\nपर्ण पै धड़ चाहिये ना सिर चाहिए, औरत नै घर चाहिये ना जर चाहिए,<br>\nबीर नै वर चाहिये होशियार, मेरी नणदी के भाई हो,<br>\nअकलबन्द छोटा के हो सै।।2।।<br><br>\nपतिभर्ता नित स्वर्ग झुलादे, दुख-विपता की फांस खुलादे,<br>\nभुलादे दरी-दत्ती पिलंग-निवार, तकिये-सौड़ रजाई हो,<br>\nकिनारी घोटा के हो सै।।3।।<br><br>\nलखमीचन्द कहैंगे मेरे रुख की, सजन वें हों सै लुगाई टुक की,<br>\nजो दुख-सुख की दो चार, पति तै ना हंस बतलाई हो,<br>\nतै महर-मलौटा के हो सै।।4।।<br><br>"
      },
      {
        "id": 37,
        "name": "37-मत साथ चलै....",
        "story": "<b>वार्ता :- अब लकड़हारा बीना को क्या समझाता है।</b><br><br>\n\nमत साथ चलै, दुख मैं हिरदा जलै,<br>\nबण मै कुछ ना मिलै, हैरानी रहेगी,<br>\nसुण सिंहणी की बच्ची, तू ना वायदे की कच्ची,<br>\nतेरी बात ये सच्ची, जुबानी रहेगी ।।टेक।।<br><br>\n\nमत दुख दे बसर को, मैं दबाता जिगर को,<br>\nचली जा अपने घर को, आसानी रहेगी,<br>\nअब तो तू भी सती, और हम भी जती,<br>\nकभी किसी की कती, ना निशानी रहेगी।।1।।<br><br>\nनित्य उठके सवेरे, मुख से साजन को टेरे,<br>\nशरण में मेरे, तेरी जिन्दगानी रहेगी,<br>\nमुझको ये है अन्देशा, बुरा कंगले का पेशा,<br>\nतुझे आशा हमेशा, बिगानी रहेगी।।2।।<br><br>\nबन म्य दुखड़ा सहै, किसके आगे कहै,<br>\nकंगली रहै, और यह कहानी रहैगी,<br>\nरात भर सारी, वन में गुजारी,<br>\nये व्याकुल तुम्हारी, रुहानी रहेगी।।3।।<br><br>\n\nनीचे तू गिरज्या उछलके, बण में रो-रो बिलके,<br>\nएक दिन मिट्टी म्य मिलके, जवानी रहेगी,<br>\nवरना लखमीचन्द की तरह, हरगिज तू मत फिरै,<br>\nरक्षक दाहिने तेरे, खुद भवानी रहेगी।।4।।<br><br>"
      },
      {
        "id": 38,
        "name": "38-जै किसे राजकंवर कै होती तै....",
        "story": "<b>वार्ता :- बीना ने कहा मैं कंगलेपन में ही आप के साथ गुजारा कर लूंगी, लकड़हारा कहने लगा मेरे साथ तो केवल दुख ही दुख हैं। लकड़हारा क्या कहता है।</b><br><br>\n\nजै किसे राजकंवर कै होती तै, न्यूऐ पांया-पाया फिरती के ।।टेक।।<br><br>\nउतरज्या> तेरे चन्द्रमा से चेहरे, तनै दीखैंगे घोर अन्धेरे,<br>\nबण मैं बोलै शेर भगेरे, तेरे प्राण लिकड़ज्यां डरती के।।1।।<br><br>\n\nहम बस होगे कर्म रेख कै, बेमाता के लिखे लेख कै,<br>\nबीना गोरी तेरा रूप देख कै, होज्यां खम्भ हालण नै धरती के।।2।।<br><br>\n\nकदे तेरे बाल सजे थे मोती तैं, कुण ठावै था तनै सोती तै,<br>\nजै मां बुआ-बहाण होती तै, वैं तेरा नही आरता करती के।।3।।<br><br>\n\nलखमीचन्द ना भूलै राही, इब तू कंगले के संग ब्याही,<br>\nचाहे कोए लाख करो चतुराई, पर मिटते ना लेख कुदरती के।।4।।<br><br>"
      },
      {
        "id": 39,
        "name": "39-और क्याहें का नहीं गरूर....",
        "story": "और क्याहें का नहीं गरूर, रहूं तेरे चरणां की दासी,<br>\nचाल दुक रस्ता दीखें जा ।।टेक।।<br><br>\n\nसजन तू कौण बात तै डरया, मनै इब लिया सै सहारा तेरा,<br>\nइसमैं भी के मेरा कसूर, दिये तू मनै हंसकै शाबासी,<br>\nयो घर बसता दीखें जा।।1।।<br><br>\n\nघाटा रहै ना अन्न-धन का, फांसा कटै विपत बन्धन का,<br>\nबिड़ा म्य खड़ी चन्दन का भरपूर, लगा दिये चौगरदे फांसी,<br>\nपौणियां खश्ता दीखें जा।।2।।<br><br>\n\nरुप की घी केसी जोत बली, रहूंगी दिन-रात हाजरी मैं खली,<br>\nतनै बिन पैसां की मिली मजूर, नौकरी देणी ना खासी,<br>\nटहलवा सस्ता दीखें जा।।3।।<br><br>\n\nलखमीचन्द रट माला हर की, मिली तनै अर्द्ध शरीरी घर की,<br>\nबहू मिली इन्द्राणी केसी हूर, डरै मतन्या सत्यानाशी,<br>\nदुक(तूं) मनै हंसता दीखें जा।।4।।<br><br>"
      },
      {
        "id": 40,
        "name": "40- रै! सुण राजा रायसिंह की....",
        "story": "<b>वार्ता :- अब बीना लकड़हारे से उसके रहने का ठिकाना पूछती है, तो लकड़हारा क्या कहने लगा।</b><br><br>\n\nरै! सुण राजा रायसिंह की, हो! सीधी कुटी की राही ।।टेक।।<br><br>\n\nजो धन माया लिखी भाग म्य, घणी नहीं तो थोड़ी मिलगी,<br>\nबनडे के मुंह मीठे खातिर, शक्कर केसी रोड़ी मिलगी,<br>\nबना बनी दोनू चाले, सारस केसी जोड़ी मिलगी,<br>\nशादी थी जरुर पर, बिना ही बरात चाले,<br>\nतीसरा ना गेल्या कोए, दोनू जणे साथ चाले,<br>\nआपस के मैं करते, प्रेम भरी बात चाले,<br>\nजाण बूझ तेरा बाप डूबग्या, तू कंगले के संग ताही।।1।।<br><br>\n\nराजा के कुमार बिन, जोग के मिलैं थे तेरे,<br>\nरंगीले से महलां मै, दिल फूल ज्यूं खिल खिलै थे तेरे,<br>\nमखमली फर्शों पै चलते, पैर भी झिलै थे तेरे,<br>\nनाम गाम मात-पिता के, मतलब कोन्यां जाणे मेरे,<br>\nवस्त्र हैं मलीन देख, फटे और पुराणे मेरे,<br>\nजूता तक भी पास नहीं, पैर हैं उघाणे मेरे,<br>\nपड़-पड़ छाले फूट गए, क्यूं के घास बणां की गाही।।2।।<br><br>\n\nसंग की सहेली तेरी, आई कोन्या गैल नहीं,<br> बिस्तर थे रूई केसे, आड़ै उसे पहल नहीं,<br> जंगल के मां रहणां होगा, हवेली और महल नहीं,<br> 36 प्रकार के भोजन थे. आड़ै निरे चणया की पोया करिये,<br> शेर-भगेरे बोलै बण मैं, वृथा जिन्दहगी खोया करिये,<br>\nतीसरा ना कोये धौरै, सांस मारकै सोया करिये,<br> मैं न्यूंक रोऊं तेास बाप डूबग्याय, तू निर्धन के संग ब्यााही ।।3।।<br><br>\n\nमेरे केसा इस दुनिया मैं भाग किसे का मुआ नहीं,<br> निर्धन बणा खडा तेरे आगै खेला कदे जुआ नहीं,<br> माता नहीं पिता मेरै, दादी और बुआ नहीं,<br> लखमीचन्द  रटे जा हर नै, पूरी होज्या  खवाश तेरी,<br> सतगुरू जी की टहल करे बिन, बुद्धि हो ना पास तेरी,<br> आरता के ना करती, जै घर म्य होती सांस तेरी,<br> एक-एक दोष लग्या, सबकै ले देख चान्दी कै भी स्या ही।।4।।<br><br>\n"
      },
      {
        "id": 41,
        "name": "41-सारस केसी जोट....",
        "story": "<b>वार्ता:- लकड़हारे ने बताया कि मेरे पास कोई मकान नहीं है मैं तो इस कुटी के अन्दडर रहता हूँ। दोनों बात करते करते कुटी के अन्द्र पहुंच गये।</b><br><br>\n\n<br>सारस केसी जोट, कुटी कै धोरै आई ।।टेक।।<br><br>\n\nरंग ना कमती पके अंगूर के, हम मारे मर गये घूर के,<br> चमके लागै गजब नूर के, हूर के पतले पतले होंठ, पान केसी लाली छाई।।1।।<br><br>\nमाया वचना की बांधी थी, मिलैगी जो साझे की कांधी थी,<br> चीन की चांदी थी, बिन खोट, फेर मनै रेत मैं रली पाई।।2।।<br><br>\nआज कुछ आन्नीद हुये काया मैं, चलैंगे कदे छत्र की छाया मैं,<br> गरीब के पायां के मैं, लोट, हूर नै लाख खुशामंद ठाई।।3।।<br><br>\nलखमीचन्दप नै यो छन्द, धरया, कंगला लड़का मन मैं डरया,<br> री! क्यूंय ना मार गरया, गला घोट, जिस दिन जणया था जननी माई।।4।।<br><br>\n"
      },
      {
        "id": 42,
        "name": "42-हो बैठज्याा कुटी मैं....",
        "story": "<b>वार्ता:- अब लकड़हारा बीना को क्याक कहता है ।</b><br><br>\nहो बैठज्या कुटी मैं, आड़ै महल नहीं सै, बांदी करैं थी, वैसी टहल नहीं सै ।।टेक।।<br><br>\nहंसणी कित संगत ली कांगा की, बितैगी लिखी हुई भागां की,<br>\nवैं थारे नौ लखे बागां की, आड़ै सैल नहीं है।।1।।<br><br>\nहम तेरे देख रुप नैं डरगे, न्यू मेरे फिकर जिगर नै चरगे ,<br>\nथारे बिस्तर थे रूई केसे, वैं पहल नहीं सैं।।2।।<br><br>\nहूर परी का मन मोहवण खातर,ना कोए चीज भलोवण खातर,<br> सोवण खातर, रूई केसे पहल नहीं सै।।3।।<br><br>\n\nदुख म्य कटैगी उमर डेली, बहुत दिनां तीजण मैं खेली,<br>\nतेरे संग की सहेली, तेरी गैल नहीं सै।।4।।<br><br>\nलखमीचन्द छन्द का धरणा, ठीक चाहिए गालम सा भरणा,<br>\nआड़ै घूँघट नहीं करणा, छोरे छैल नहीं सै।।5।।<br><br>\n<br>-गालम = ईंट बनाने का समचा</b><br><br>"
      },
      {
        "id": 43,
        "name": "43-ब्या ह तै होया पर होगी दुखी ....",
        "story": "<b>वार्ता :- लकड़हारा कहने लगा कि मैंने शादी कराकर अपने आप दुख को खरीद लिया और साथ में तू मेरे दुख में शामिल हो गई। अब लकड़हारा क्या कहने लगा।</b><br><br>\n\nब्याह तै होया, पर होगी दुखी रै गोरी,<br>\nघर छुटग्या इब मिली सै कुटी ।।टेक।।<br><br>\n\nझगड़ा छिड़ग्या तेरी बरबादी का, मै साझी तेरी देह आधी का,<br>\nबीना गोरी तेरै ब्याबह-शादी, का चा तै होया,<br>\nक्यूं के मद मै ठुकी रै गोरी, पति बटें थे जब कड़ै जा लुटी।।1।।<br><br>\nसदा रहूं जिन्दगी का साथी मैं, बन्धग्या धर्म रुप गाती मैं,<br>\nदुख दर्दां का मेरी छाती मैं, घा तै होया,<br>\nपर काया फुकी रै गोरी, मुश्किल जागी झाल उटी।।2।।<br><br>\n\nमौका सही प्रीत पालण का, मैं बचना तैं ना हालण का,<br>\nइब म्हारी वंश बेल चालण का, राह तै होया,<br>\nपर नाड़ झुकी रै गोरी, हाथां तै जा सै डोर छुटी।।3।।<br><br>\n\nयो घर धौरै नहीं गाम कै, रहणा होगा दिल नै थाम कै,<br>\nलखमीचन्द कहै म्हारे राम कै, न्याय तै होया,<br>\nकदे होंगे सुखी रै गोरी, जै जोड़े के मैं रही तै जुटी।।4।।<br><br>\n"
      },
      {
        "id": 44,
        "name": "44-दिन तै पहलां उठ कै....",
        "story": "<b>वार्ता:- अब लकड़हारा क्या कहता है।</b><br><br>\n\nदिन तै पहलां उठ कै, इस तला मैं नहाया करता,<br>\nबण की लकड़ी तोड़ कै, मैं बेचण जाया करता ।।टेक।।<br><br>\n\nपरी धोरै बैठ नसीब कै, बस रहियो ना अपणी जीभ कै,<br>\nमेरे केसे गरीब कै, घर कुछ नहीं पाया करता।।1।।<br><br>\nके बुझै मेरे खोज नै, भूल कै आनन्द सुख मौज नै,<br>\nसवा मण पक्के बोझ नै, मर पच कै ठाया करता।।2।।<br><br>\n\nके बुझै मेरे हाल की, दुखी हो सै गति कंगाल की,<br>\nगर्ज नहीं धन माल की, सिर्फ भोजन ल्याकया करता।।3।।<br><br>\n\nक्यूकर रहूं दुख-दर्द खे कै, तबियत शान्ति जल मैं भे कै,<br>\nगुरु मानसिंह की आज्ञा ले कै, छन्द नै गाया करता।।4।।<br><br>"
      },
      {
        "id": 45,
        "name": "45-तेरा जंगल म्य अस्थान....",
        "story": "<b>वार्ता :- बीना कहने लगी कि महाराज आपका धन्धा क्या है। आप अपना काम बताओ जिससे तुम्हारा रोटी का गुजारा चलता है। अब बीना लकड़हारे से क्या पूछती है।</b><br><br>\nतेरा जंगल म्य अस्थान, कमाया के करै सै ।।टेक।।<br><br>\n\nछूटगे हवा देण के जंगले, सोच पतिभर्ता आले ढंग ले,<br>\nपड़ी कंगले जिसी दुकान, उम्हाया के करै सै।।1।।<br><br>\nसतावै मत अवसर के चुके नै, मतन्या छेड़ जख्म दुखे नै,<br>\nमेरे किसे भूखे ने जजमान, जिमाया के करै सै।।2।।<br><br>\n\nमैं तनै बचन कहूं सूं सच्चे, जोट म्हारी हसां केसे बच्चे,<br>\nसच्चे भगतां नैं भगवान, सताया के करै से।।3।।<br><br>\n\nकहै लखमीचन्द कर कार ढेठ की, बगै क्यूं सागर तै जगह लेट की,<br>\nमुश्किल बाजै तान, पेट की कामं पराया के करै सै।।4।।<br><br>"
      },
      {
        "id": 46,
        "name": "46-बण की लकड़ी तोड़कै....",
        "story": "<b>वार्ता:- अब लकड़हारा अपना रोजाना का क्या काम बताता है।</b><br><br>\n\nबण की लकड़ी तोड़कै, दो बख्त सुबह और श्याम,<br>\nबोझा ढोवणा हो सै ।।टेक।।<br><br>\n\nसुबह उठ कै बण मै डोल्लूंा, पूरी बीस धड़ी जा तोलू,<br>\nमैं बोलू सू कर जोड़कै, जब ले दे सै मेरा नाम,<br>\nमुहं दुबकोवणा हो सै।।1।।<br><br>\n\nजाणदे के दुख बुझे सै मेरे, तू भी ओटैगी कष्ट भतेरे,<br>\nबोलें शेरबघेरे चारों ओड़ कै, ना धौरे घर-गाम,<br>\nन्यू डरके सोवणां हो सै।।2।।<br><br>\n\nहोणी नै प्राण नहीं त्यागण दिए, मां नै कदे सूते भी ना जागण दिए,<br>\nता ना लागण दिए इस खौड़ कै, मेरी मां के लाड तमाम,<br>\nयाद कर रोवणा हो सै।।3।।<br><br>\n\nलखमीचन्द पकड़ हरी के रुख नै, सब रोवे सैं अप-अपणे सुख नै,<br>\nबीना दुख नै यो गात निचोड़ कै, कर दिया घणा मुलायम,<br>\nन्यू जंग झोवणां हो हैं।।4।।<br><br>"
      },
      {
        "id": 47,
        "name": "47-बीना बोली शीश झुकाकै....",
        "story": "<b>वार्ता:- बीना ने अपने पति से उसके कारोबार के बारे में सारी जानकारी प्राप्त कर ली। अपने पति को बहुत गरीब जानकर उसने अपना छन कंगन निकाला जो घर से लाई थी। लकड़हारे को दे दिया। लकड़हारे ने कहा कि मैं इसका क्या करूँगा। तब बीना मधुर वचन से अपने पति को क्या समझाती है।</b><br><br>\n\nबीना बोली शीश झुकाकै, साजन के मन-तन की पा कै,<br>\nचाहे जड़ै बेच लिए जा कै, यो छन-कंगण मेरी ज्यान सै ।।टेक।।<br><br>\nमनै सै करे परण की लाग, सेवा कर कै  धोल्यूं दाग,<br>\nकित का भाग गया कित आ मिल, म्हारी-तेरी जोट मिली कामल,<br>\nहो बीर-मर्द का दुख-सुख शामिल, बाकी मतलबी जहान सै।।1।।<br><br>\n\nपिया मेरा तेरे मै रुख सै, बांट लियों जो साझे का दुख सै,<br>\nजो अपणे मुख से बुरी भांखले, अमृत तज विषधार चाखले,<br>\nपति तै लुहकमा चीज राखले, उस औरत की के श्यान सै।।2।।<br><br>\nक्यूं मेरी छाती मै घा खोलै, साजन क्यों ना ऊंच-नीच नै तोलै,<br>\nतूं मन्दा बोलै क्यूं डरता-डरता, मनै तेरी बूझे बिन ना सरता,<br>\nबालम नै सोचैगी पतिभर्ता, कमती ना भगवान सै।।3।।<br><br>\nकहै लखमीचन्द प्रेम मैं भरकै, मैं तेरी साझण सूं हिर-फिरकै,<br>\nइस छन कंगण नै के धरकै चाटूं, पतिभर्ता बण दुख नै बांटू,<br>\nज्यान मांगले जब भी ना नाटूं, इसका तै के अनुमान सै।।4।।<br><br>"
      },
      {
        "id": 48,
        "name": "48-एक बर तै हृदय सा हाल्या....",
        "story": "<b>वार्ता :- बीना के कहने से लकड़हारा छन-कंगण को लेकर चल देता है और अपने में सोचने लगा कि मैं कैसा पापी हूं, जो गहणां भी छीन कर ले आया। ह्रदय के अन्दर दुखी होता है और क्या सोचता है।</b><br><br>\nएक बर तै हृदय सा हाल्या, छन-कंगण नै बेचण चाल्या,<br>\nहे! मालिक तनै के दुख डाल्या, किसे टोटे मैं ब्या हया ।।टेक।।<br><br>\n\nरट कै चालया कृष्ण-कन्हैया, ईश्वर सबके नाव खिवैया,<br>\nसवा लाख रुपया होणा कट्ठा, बात नहीं कोए हांसी-ठटठा,<br>\nमाधोपुर में जोहरी हट्टा, बड़ी मुश्किल से पाया।।1।।<br><br>\n\nदया कुछ मुझ गरीब की लीज्यो, मांगू दाम सोय दे दिज्यो,<br>\nछन-कंगण चीजो अणमोली, जौहरी लोग बोलते बोली,<br>\nकिसे-किसे नै कीमत खोली, थी पूरी धन माया।।2।।<br><br>\n\nआज भगवान राखदे जात, मेरा दुख पाग्या टोटे में गात,<br>\nबात नहीं कोए हांसी-ठटठा, सवा लाख रुपया हौणां कट्ठा,<br>\nमाधोपुर में एक जौहरी हटटा, बड़ी मुश्किल तै पाया।।3।।<br><br>\n\nसवा लाख दाम बणैं थे सारे, लाख गहणे पै थपे करारे,<br>\nलकड़हारे नैं हरी के नाम लिए, कुछ भोजन कुछ नगद दाम लिए,<br>\nलत्ते  कपड़े सिमा तमाम लिए, करया मन का चाहया।।4।।<br><br>\n\nरकम बाकी की जमा कराकै, चार आने का ब्याज ठहराकै,<br>\nएक नजर फिराकै टोह लिया नाई, करा हजामत काया सुख पाई,<br>\nदर्जी के की दई सिमाई, झट उलटा ध्याया।।5।।<br><br>\n\nलखमीचन्द राम गुण गाकै, जैसा कुछ सौदा ल्या या था चुकाकै,<br>\nल्याकै माल कुटी मैं धर दिया, धन बीना के सुपुर्द कर दिया,<br>\nधन-2 गोरी मेरे दुख में सिर दिया, मेरी आनन्द काया।।6।।<br><br>\n"
      },
      {
        "id": 49,
        "name": "49-इब दाम हाथ म्य होगे रै....",
        "story": "<b>वार्ता:- अब छन-कंगण के गहणे धरकर अपने कपड़े सिलवा लिये, हजामत बनवाई और खाने का राशन लेकर कुटिया पर आता हैं। दोनों बहुत खुश होते है। पिछले दुख को भूलकर लकड़हारा बीना से क्या कहता है।</b><br><br>\nइब दाम हाथ म्य होगे रै! गोरी, बेशक मौज उड़ाया करिए ।।टेक।।<br><br>\n\nतेरा ठाडी का जबर नसीब, समय किसा बदलन लाग्या ईब,<br>\nहम तेरे गरीब साथ में होगे रै! गोरी, मेरा आदर मान बढ़ाया करिये।।1।।<br><br>\nतू मेरी गेल्यां करिए इसी, विष्णु नैं भृगु के संग की थी जिसी,<br>\nवे खुशी ऋषि की लात में होगे रै! गोरी, न्यूएं तेरे लागै तै लाड लडाया करिए।।2।।<br><br>\n\nमैं माणस था जन्म का दुखी, दुख-दर्दां मैं काया फुकी,<br>\nहम सुखी एक स्यात मैं होगे रै! गोरी, मेरी इज्जत नै शिखर चढाया करिए।।3।।<br><br>\nगोरी धन तू मेरे मन में बसी, हृदय में ज्योत ज्ञान की चसी,<br>\nखुशी एक स्यात में होगे रै! गोरी, मेरी इज्जत नै शिखर चढाया करिए।।4।।<br><br>\n"
      },
      {
        "id": 50,
        "name": "50-तज फूलझड़ी नै राही टोहली....",
        "story": "<b>वार्ता:- अब लकड़हारे के दिन अच्छे आ जाते हैं। अब अच्छे दिन होते हैं तो सभी काम स्वयं ही सीधे हो जाते हैं। अब बीना लकड़हारे से पूछने लगी कि सेठ जी तुम्हारे को क्या देते हैं? लकड़हारे ने कहा दो रोटी और गुड़ व कभी अचार। लकड़हारे ने बताया कि छः साल हो चुके हैं। अब बीना ने कहा कि तुम सेठ से कहना कि मेरा हिसाब कर दो और मैं भी मर्दाने भेष में तुम्हारे पीछे-पीछे आ रही हूं। अब लकड़हारा लकड़ियों का भरोटा लेकर माधोपुर की तरफ चला और क्या कहने लगा।</b><br><br>\nतज फूलझड़ी नै राही टोहली, झट माधोपुर नै चाल पड़या ।।टेक।।<br><br>\nआज लग्या ढंग दूसरा हौण, लिखी नै मिटा सकै था कौण,<br>\nसौण चिड़ी नै बुकल खोली, जब छोड़ फिकर नै चाल पड़या।।1।।<br><br>\nदहणै मृग सुणावै तर्ज, बामैं विषियर था बिल फर्ज,<br>\nअपणी गर्ज पड़ी नै लकड़ी ढोली, याद कर हर नैं चाल पड़या।।2।।<br><br>\n\nआज कै तै लक्ष्मी मिलगी कै पारस, मैं पहले जिसा नहीं रहूं बेवारिस,<br>\nसारस जोट खड़ी नै बाणी बोली, तज कै डर नै चाल पड़या।।3।।<br><br>\n\nकहै लखमीचन्द रट करकै जगदीश, कौण करै झूठ बकण की रीस,<br>\nबतादे जै बीस धड़ी नैं कमती तोली, उसके खोदूं घर नै चाल पड़या।।4।।<br><br>"
      },
      {
        "id": 51,
        "name": "51-लकड़ी ल्याते रै! लालाजी....",
        "story": "<b>वार्ता:- अब लकड़हारे ने सेठ लोभीलाल के घर पर जाकर लकड़ी डाल दी, और सेठ से कहने लगा कि लालाजी मेरे को लकड़ी लाते हुए पूरे छ: साल हो गए हैं। आज मेरा हिसाब कर दो और लकड़हारा क्या कहने लगा।</b><br><br>\nलकड़ी ल्याते रै! लालाजी, दुखिया नैं बीत लिए छ: साल ।।टेक।।<br><br>\nमनै छ: साल बीतगे पक्के, अपणे गिण-गिण ल्यूंगा टके,<br>\nधक्के खाते रै! लाला जी, बिगड़या मेरी काया का हाल।।1।।<br><br>\n\nमै दुबला-पतला तेरै चढ़रया सोजा, तू मेरे दुख-दर्दां का खोजा,<br>\nबोझा ठाते रै! लाला जी, गोडे टूटे बिगड़ी चाल।।2।।<br><br>\n\nधरती मैं बड़ज्यां तै कोन्या रोजन, उपर उडज्यां तैं कईं योजन,<br>\nभोजन पाते रै! लाला जी, उठैं थी सौ-सौ मण की झाल।।3।।<br><br>\n\nलखमीचन्द जांटी से चलकै, गुरु ज्ञान लिया हंस-खिलकै,<br>\nहम मिलकै गाते रै! लाला जी, ईश्वर रटले जाणैं किसकी काल।।4।।<br><br>"
      },
      {
        "id": 52,
        "name": "52-तनै कदे ना सोची आपतै....",
        "story": "<b>वार्ता :- सेठ ने कहा कि हमारा तुम्हारा कोई हिसाब नहीं है। तू लकड़ी लाया करता तो मैं तेरे को रोटी दे दिया करता। अब हिसाब किस बात का  है और तब लकड़हारे ने क्या कहा।</b><br><br>\nतनै कदे ना सोची आपतै, ले दो-चार आन्ने लेले,<br>\nमेरा खर्च डेढ-पाँ चून का, और कीमत के दो धेले ।।टेक।।<br><br>\nकंगला लड़का नीवै सै रै, जख्म जिगर के सीवै सै रै,<br> तू मुंह लाकै पीवै सै रै, भरे दूध के बेले।।1।।<br><br>\nतू होया बाणियां जाण नै, ना छोडै बुरी बाण नै,<br>\nमनै सूकी रोटी दे खाण नै, तनै छौकै साग करेले।।2।।<br><br>\nमैं वृथा जिन्दगी खोया करता, सांस मारकै रोया करता,<br>\nमैं बण की लकड़ी ढोया करता, तू बेचै भर-भर ठेले।।3।।<br><br>\nलखमीचन्द हरी गुण गाणा, दिया हाथ का टुकड़ा खाणा,<br>\nएक दिन होगा सब नै जाणा, मानसिंह के चेले।।4।।<br><br>"
      },
      {
        "id": 53,
        "name": "53-मेरे धोरे तै गोरी....",
        "story": "<b>वार्ता:- लकड़हारे और लोभी लाल की बातचीत चल रही थी कि इतनी देर में बीना व्यापारी बन कर आ जाती हैं। सेठ ने कहा कि मेरे पास चन्दन की लकड़ियों का गोदाम भरा पड़ा है। अब भाव 16 रुपये मण के हिसाब से निश्चित हो गया और 16 रुपये मण के हिसाब से पर्चा बना दिया। वह पर्चा लेकर बीना ने पंचायत इक्टनठी की, तब लकड़हारा समझ गया था और वह क्या सोचने लगा।</b><br><br>\nमेरे धोरे तै गोरी, घड़ी-स्यात मैं गई,<br>\nफैंसला करावण वा, चुकड़ात मै गई ।।टेक।।<br><br>\nकीमत सोला रुपये मन ठहराई, हूर नै चिट्ठी तुरंत लिखाई,<br>\nमेरे मर्ज की दवाई, ले के हाथ मै गई।।1।।<br><br>\nयू लालाजी बेचया करता तेल, आज कहै दूर परे सी नै खेल,<br>\nतेरे कड़वे बोलां की सेल, गड मेरे गात मै गई।।2।।<br><br>\nमिलरी म्हारी सारस केसी जोड़ी, या बात नहीं सै थोड़ी,<br>\nजैसे चालणी सी घोड़ी, चढ बारात में गई।।3।।<br><br>\nदुनियां झूठे जोड़ै गीत, सच्ची किसे-किसे की प्रीत,<br>\nलखमीचन्द की नीत, रघुनाथ मै गई।।4।।<br><br>\n"
      },
      {
        "id": 54,
        "name": "54-मैं राजा राय सिंह की बेटी....",
        "story": "<b>वार्ता:- बीना ने बाजार के सभी सेठों को इकट्ठा कर लिया और लकड़हारे के बारे में कहने लगी कि इसने छः साल तक 20 धड़ी रोजाना चन्देन की लकड़ी तुम्हा रे घर पर ड़ाली है। मैं आज इसका हिसाब कराने आई हूं। यें मेरे पति हैं और मै राजा रायसिंह की लड़की हूं और कहती है।</b><br><br>\n\nमैं राजा राय सिंह की बेटी, बीना नाम सै मेरा,<br>\nइसनै तू गैर शख्सट मत जाणैं, यो बालम मेरा सै ।।टेक।।<br><br>\n\nयू बेटी राजा की ब्यााहवणीयां, कुणसै तू धमकाकै ताहवणिंया,<br>\nन्यूंटये सोचै के लकड़ी ल्या वणियां, खास गुलमा सै मेरा,<br>\nम्हांरे तू दाम मारणे ठाणैं, जो कुछ लेरया सै।।1।।<br><br>\n\nहिसाब करदे लकड़ी तोडी का, यो होशियार उमर थोड़ी का,<br>\nयो मेरी जोड़ी का बालम, सच्चाो धाम सै मेरा,<br>\nइसनै तू कंगला करकै ताणैं, क्यूं धक्केल देरया सै।।2।।<br><br>\n\nपिता नै मैं इसके संग ब्यााही थी, बात तेरी इसनै बताई थी,<br>\nमैं तै इसकी गेल्यांग आई थी, और बता के काम सै मेरा,<br>\nइसनै तू भूल्यां नहीं पिछाणै, के तनै बेरा सै।।3।।<br><br>\n\nलखमीचन्दभ दुख-दर्द गमन, गेल्यां मैं आई समझ कै सनम,<br>\nयोहे तै जन्म\u200D, भोम योहे गाम सै मेरा,<br>\nसोची सब सेठ मिलैगें औढाणै, यू न्यूं घर घेरा सै।।4।।<br><br>\n"
      },
      {
        "id": 55,
        "name": "55-मा‍त-पिता हों जन्मो देण क....",
        "story": "<b>वार्ता:- सेठ लोभीलाल बिना की बात सुनकर शर्मा गया और डर गया। उसने लकड़हारे को एक एक पैसे का हिसाब चुका दिया। बीना और लकड़हारा अब खुशी-2 कुटिया में आते हैं तो बीना पिछले वक्ते को याद करके क्याा कहती है।</b><br><br>\nमा\u200Dत-पिता हों जन्म  देण के, ना कर्मां के साथी,<br>\nसतगुरू ज्ञान विचार बिना, कोए बणता नही हिमाती ।।टेक।।<br><br>\n\nजो सतगुरू नै परख दिया, वो खोटा ना रहणे का,<br>\nजो मालिक नै बढा दिया, वो छोटा ना रहणे का,<br>\nचतुर आदमी कार पशु, कदे मोटा ना रहणे का,<br>\nजडै पतिभर्ता धर्म बणया रहै, उडै टोटा ना रहणे का,<br>\nजै टोटा भी आज्याम तै, बीर नै चाहिए बज्र केसी छाती।।1।।<br><br>\n\nसतगुरू जी की आज्ञा बिन, के कला सवाई हो सै,<br>\n12 वर्ष तै ऊपर रोगी, आपणी आप दवाई हो सै,<br>\nबेटी धी नै लेण देण की, मान बड़ाई हो सै,<br>\nबख्त  पड़े पै काम लेण नै, या कष्टई कमाई हो सैं,<br>\nबिना कमाये ना कुटम्बै कबिला, ना कोए गोती-नाती।।2।।<br><br>\n\nलोभी लाल का कमा-कमा, घर ठाढा भर राख्याा था,<br>\nलाकडियां के बोझ तलै, करडा सिर राख्याक था,<br>\nपरमेश्वंर नै दिवा दिया, जो कुछ मनै कर राख्याय था,<br>\nछन-कंगन भी छुटा लिया, जो गिरवी धर राख्या था,<br>\nफेर मर्दाना भेष तारकै, उसनै लाली घूंघट गाती।।3।।<br><br>\n\nपरमेश्वदर नै दिवा दिया धन, जो कुछ खो राख्या3 था,<br>\nबालकपण मैं दया लई, क्यूंसके सब दुख रो राख्याय था,<br>\nमानसिंह सतगुरू के आगै, न्यूंल जंग झो राख्याा था,<br>\nलखमीचन्दस तू काट लिये, तनै जो कुछ बो राख्याा था,<br>\nकाटण खातिर खेत बता दिया, दे दी ज्ञान दरांती।।4।।<br><br>"
      },
      {
        "id": 56,
        "name": "56-हे! प्रभू तेरी कुदरत से....",
        "story": "<b>वार्ता:- लकड़हारा भगवान की कृपा का शुक्रिया करता है।</b><br><br>\n\nहे! प्रभू तेरी कुदरत से, सब बण गये काम,<br>\nराम हरे, राम हरे, राम हरे राम ।।टेक।।<br><br>\n\nयाणे से की माता मरी थी, बणखण्डे की विपत भरी थी,<br>\nजैसी मजदूरी तेरे नाम पै करी थी, प्रभू वैसे ही मिल गये दाम,<br>\nहरे राम, हरे राम, हरे राम।।1।।<br><br>\n\nहे! प्रभू थारे चरण गहूं, थारी सेवा मैं दिन-रात रहूं,<br>\nतनै कृष्णर कहूं की कन्हैकया कहूं, हे! प्रभू थारे एक सहस्त्र नाम,<br>\nहरे राम, हरे राम, हरे राम।।2।।<br><br>\n\nतुम्हामरे गुणां की कब तक करूं बड़ाई, पार तार दी मीरा बाई,<br>\nनन्दाा नाई सदन कसाई, प्रभू जी तारे भक्तर तमाम,<br>\nहरे राम, हरे राम, हरे राम।।3।।<br><br>\n\nलखमीचन्द\u200D तै साज दे दिया, लकड़हारे तै राज दे दिया,<br>\nबीना को सत का ताज दे दिया, हे! सच्चे घनश्याम,<br>\nहरे राम, हरे राम, हरे राम।।4।।<br><br>"
      },
      {
        "id": 57,
        "name": "57-ब्रह्म रूप भगवान जोत ....",
        "story": "<b>वार्ता:- अब लकड़हारा और बीना आन्न द से जीवन व्यखतीत करने लगे, अब बीना ने कहा कि सास के फूल उठाकर गंगा जी जायेंगे और वहां दान-पुण्यट भी करेंगे, अब बीना अपने पति से क्या  कहती है।</b><br><br>\nब्रह्म रूप भगवान जोत से, निकली गंगे माई थी,<br>\nमृत्यु लोक मैं इन्सानों की, गति करण नै आई थी ।।टेक।।<br><br>\n\nएक समय ईश्वर से गंगा जी बोली, कई दफा घबराकै,<br>\nमृत्युलोक मैं घणे पापी बन्दे, दोष चढावैं मुझ पै आकै,<br>\nईश्वर बोले गंगा जी से, सबका दुख मेटो जाकै,<br>\nतेरा भी दोष उतारैंगे, ऋषि महात्मा न्हा-न्हाकै,<br>\nजैसे भागिरथ की करणी से, सब कुटुम्ब नै मुक्ती पाई थी।।1।।<br><br>\nजहां मेरी सास भस्म हुई, पिया वो कौन सी धरणी है,<br>\nफूल उठाओ चलो गंगाजी, हृदय यही सुमरणी है,<br>\nबिना दान-पुन्य नहीं पार होण के, रास्ते में बैतरणी है,<br>\nइस दुनियां की गंगा माता, जन्म पवित्र करणी है,<br>\nमेरी सासु तीर्थ के तुल्य, जिन्हें तेरी मूरत जाई थी।।2।।<br><br>\nपैसा-धेला पुन्न-दान खातर, मैल हाथ का फक्त पिया,<br>\nनियम धर्म पुन्न-दान की खातिर, हाथ ना चाहिये सख्त पिया,<br>\nदया से धर्म, धर्म से राजा, राज से नीति तख्त पिया,<br>\nचलो करैं दर्शन श्री गंगा के, निकला जा सै बख्त पिया,<br>\nइस ओडै तै दर्शन होज्यां, मैं कदे गगां जी भी ना न्हा ई थी।।3।।<br><br>\nगुरु मानसिंह फन्द कटैंगे, ईश्वर के गुण गाने से,<br>\nबड़े-बड़े धन जोड़ जोड़कै, जाते चले जमाने से,<br>\nचलो पिया श्री गंगा के, हों दर्शन इसी बहाने से,<br>\nतीन जन्म के पाप कटैं, श्री गंगा जी में नहाने से,<br>\nऋषि महात्मां कहैं सदा से, दुख की धर्म दवाई थी।।4।।<br><br>"
      },
      {
        "id": 58,
        "name": "58-चले न्हाण मर्द और बीर....",
        "story": "<b>वार्ता:- अब बीना और लकड़हारा अपनी माता के फूल उठाते हैं और गंगा जी की तरफ चल दिए।</b><br><br>\n\nचले न्हाण मर्द और बीर, श्री गंगा जी के धाम नै ।।टेक।।<br><br>\n\nचाहे भूखा हो चाहे नंगा, चाहे कोए साहुकार नर हो चंगा,<br>\nशुद्ध करै गंगा जी का नीर, राजा-राणी रंक गुलाम नै।।1।।<br><br>\nमनै गोरी धन तेरा विश्वास, इसी मुश्किल मिलै करै तलाश,<br>\nतनै दिया छोड़ सांसरा-पीहर, मेरा मन मोह लिया गोरी के आराम नै।।2।।<br><br>\nदिन-रात चलते रहे, तन पै भारी कष्ट सहे,<br>\nआ गए गंगाजी के तीर, दीखै थी लहर उठती सामनै।।3।।<br><br>\nलखमीचन्द मरणे-जीने मैं, फल मिलता ना खोटे कीने म्य,<br>\nबताया नहाणे-पीने म्य क्षीर, यो जल वैदिक वेद तमाम नैं।।4।।<br><br>\n<b>क्षीर = उत्तम बिना दोष</b><br><br>\n"
      },
      {
        "id": 59,
        "name": "59-सजन मेरे कर्मां करकै बात....",
        "story": "<b>वार्ता:- दोनों चलते गंगा जी के किनारे पर पहुंच जाते हैं तो बीना क्या कहने लगी।</b><br><br>\n\nसजन मेरे कर्मां करकै बात, बणन आली थी ।।टेक।।<br><br>\nसुसर जोधा नाथ की बाणी, जिनकी नार सास मेरी स्याणी,<br>\nपिया रुपाणी तेरी मात, जणन आली थी।।1।।<br><br>\nल्या लाड़ लड़ाल्यूं बर नै, सुण शीलक हुई जिगर नै,<br>\nसजन तेरे अक्षर नैं बेधात, चुणन आली थी।।2।।<br><br>\nइब दिन आगे सौले, सुण कम अकल-शकल के भोले,<br>\nये तेरे धौले-धौले दांत, गिणन आली थी।।3।।<br><br>\nलखमीचन्द आनन्द का सामा, इब हो लिया गांठ मैं नामा,<br>\nआनन्द के कामा की कैनात, तणन आली थी।।4।।<br><br>\n"
      },
      {
        "id": 60,
        "name": "60-अस्नान करो कुछ ध्यान ....",
        "story": "<b>वार्ता:- बीना क्या कहती है।</b><br><br>\n\nअस्नान करो कुछ ध्यान करो, पुन्न-दान करो,<br>\nश्री गंगा जी मै न्हा कै ।।टेक।।<br><br>\nछिद्र मिटज्या पाप दाग का, मिलै कर्मां के लिख्या भाग का,<br>\nजैसे माली नै लाए बाग का, रंग हरया मिलै फल धरया मिलै,<br>\nपुन्न करया मिलै, परलोक समय जा कै।।1।।<br><br>\nबह सै ठंडे जल की धार, तू मेरी जोड़ी का भरतार,<br>\nतेरे पै राजी सै करतार, मैं तेरी नार सति, तू मेरा मर्द जति,<br>\nकरो मोक्ष गति, जिस जन्म लिया मां कै।।2।।<br><br>\nजैसे ज्ञान मिलै ज्ञाता नै, तेरे पै मेहर करी दाता नै,<br>\nसजन मेरे इस गंगे माता नै, कहो सही-सही, मैं बूझ रही,<br>\nके चीज दई, जो तनै ठा ली दबका कै।।3।।<br><br>\n\nलखमीचन्द रट माला हर की, मिली या तनै अर्धशरीरी घर की,<br>\nसूं खाली भाइयां के सिर की, ले चलू भरी, खाई कसम खरी,<br>\nके चीज तेरी, कित भाजू सूं ठा कै।।4।।<br><br>"
      },
      {
        "id": 61,
        "name": "61-ढके-ढकाये ढोल धरे ....",
        "story": "<b>वार्ता:- जब लकड़हारा स्नान करने लगा तो उसका यह तबीज गिर गया जो उसकी मां मरते समय उसके हाथ को बांध गई थी। लकड़हारे ने बीना को तबीज के बारे में सारा सब कुछ बता दिया तो बीना बोली महाराज मुझे भी दिखाओ यह कैसा तबीज है। अब लकड़हारा क्या कहने लगा।</b><br><br>\nढके-ढकाये ढोल धरे सै, तै धरे रहाणदे नैं,<br>\nक्यूं पाछले पाप उघाड़ सै।।टेक।।<br><br>\n\nबिती लिखी हुई भागां की, हंसणी नै कित संगत ली कागां की,<br>\nधर्म के बागां की घमरोल हरे सै, तै हरे रहाणदे नै,<br>\nक्यूं फल-पत्ते झाड़ सै।।1।।<br><br>\nमैं आधीन सूं नरम गात का, इसमै पता मेरे पिता-मात का,<br>\nइस मैं मेरी जात-पात का तोल मरे सै, तै मरे रहाणदे नैं,<br>\nक्यूं मेरी ज़ात बिगाड़ सै।।2।।<br><br>\nनीच पाग्या तै घणी डरैगी, किते कुंए मैं डूब मरैगी,<br>\nमेरे हंस-हंस करेंगी मखोल प्रेम मैं भरे सै, तै भरे रहाणदे नै,<br>\nमिले हुए क्यूं मन पाड़ै सै।।3।।<br><br>\nकहै लखमीचन्द सहम जी रहा सूं, प्याला मै सतगुण का पी रहा सूं,<br>\nपरखले हीरा सूं अनमोल खरे सै, खरे रहाणदे नै,<br>\nक्यू मनैं बाटां तै हाड़ै सै ।।4।।<br><br>"
      },
      {
        "id": 62,
        "name": "62-विजय सिंह बेईमान की....",
        "story": "<b>वार्ता:- अब लकड़हारे ने वह तबीज बीना को सौंप दिया। अब बीना कहने लगी कोई किश्ती लाओ, जब लकड़हारा किश्ती लेने चला गया तो पीछे से अकेली बीना को देखकर, डाकू विजय सिंह और माधोसिंह बीना के पास आ जाते हैं। बीना क्या कहती है।</b><br><br>\n\nविजय सिंह बेईमान की, नजर पड़ी तस्वीर,<br>\nबीना जोर तै बोली ।।टेक।।<br><br>\nबेलां इस पापी नैं ठाई, सिर पै खेल रही करड़ाई,<br>\nलई सहम बुराई जहान की, फोड़ लई तकदीर,<br>\nइज्जत जाणकै खोली।।1।।<br><br>\nबणां था भामासुर मन मै शेर, कैद मै कन्यां दई थी गेर,<br>\nफिरी मेहर कृष्ण भगवान की, जब सन्मुख चाले तीर,<br>\nजगह उन्नै मरण की टोहली।।2।।<br><br>\nठाली वा ज्यादा दुख पावण नै, इसकी के श्रद्धा थी ठावण नै,<br>\nजैसे रावण नै हड़कै जानकी, करवा (खपा) लिया कुटम्ब आखीर,<br>\nलंका खाक की होली।।3।।<br><br>\nकरया लखमीचन्द नै ज्ञान शुरू, ज्ञान तै होगे पार धुरु,<br>\nगुरु मानसिंह के ज्ञान की, कुछ न्यारी-ऐ तासीर,<br>\nपड़ती साज पै डोली।।4।।<br><br>"
      },
      {
        "id": 63,
        "name": "63-चुपकी रहै मत कड़वी ....",
        "story": "<b>वार्ता:- अब डाकू बीना को कहते हैं।</b><br><br>\n\nचुपकी रहै मत कड़वी बोलै, विजयसिंह का हृदय छोलै,<br>\nधन्य गोरी जब घूंघट खोलै, किसी बिजली सी चमकै ।।टेक।।<br><br>\n\nकुछ तै सोधी गात मैं राख, तू नहीं बण म्य फिरण के लाख,<br>\nतेरी दोनू आंख तेग सी लड़ती, नागन की ज्यूं जुल्फै झगड़ती,<br>\nमाथे पै त्योड़ी भी ना पड़ती, किसा चन्दा सा दमकै।।1।।<br><br>\nके लेगी बुरे फैल मैं, चल कै देख रंग महल मैं,<br>\nतेरी रहैं टहल मै बान्दी दासी, बरतण खातिर माया खासी,<br>\nबणखण्ड मैं तू भूखी-प्यासी, मरज्यागी भम कै।।2।।<br><br>\n\nतेरी बेलां बहण ऐश मै भर कै, कदे ना सहम दिखादे मर कै,<br>\nनाड़ कतर के ज्यान गवांदे, उसनै तूं नियम और धर्म सिखादे,<br>\nबेलां नैं कुछ लखण लादे, दस पन्द्रह दिन थम कै।।3।।<br><br>\n\nगुरु मानसिंह गौड़ ब्राह्मण जात, लखमीचन्द सेवां करैं दिन-रात,<br>\nगुरु की बात कदे मत भूलै, इतना क्यों नशे बीच मै टूलै,<br>\nसहम फिरै से ठाऊ चूल्है, रहो नैं एक जगह जमकै।।4।।<br><br>"
      },
      {
        "id": 64,
        "name": "64-इबकै दुखी करोगे ज्यादा....",
        "story": "<b>वार्ता:- अब बीना क्या कहती है।</b><br><br>\n\nइबकै दुखी करोगे ज्यादा, याडै मैं मरज्यांगी,<br>\nजिन्दगी नै त्याग कै ।।टेक।।<br><br>\n\nतुम बुरे काम छोड़ दो छल के, बणो मत पत्थर केसे दिल के,<br>\nमेरे बाबुल के पिता मेरे नाते मैं दादा, अर्ज करूं सूं पायां लाग कै।।1।।<br><br>\n\nथारा कुकर्म पै एका सै, ध्यान क्यूं बुरी जगह टेका सै,<br>\nइब तै पहलम किते देख्या सै कायदा, गई हो ब्याही, हंसणी कोए काग कै।।2।।<br><br>\n\nक्यू खोटा काम करै, बड़ों का क्यूं नाम बदनाम करै,<br>\nमेरा राम करै हो मेरे मन कैसा ईरादा, थारी कुंवारी बेटी जा भाग कै।।3।।<br><br>\n\nलखमीचन्द का बसणा जांटी, तोड़दे भ्रम जाल की टाटी,<br>\nके मिलज्यागा माटी गेरे तै फायदा, बीच रजपूतां की पाग कै।।4।।<br><br>\n"
      },
      {
        "id": 65,
        "name": "65-चोर-जार लुच्चे डाकू....",
        "story": "<b>वार्ता:- विजय सिंह की बात सुनकर बीना आगे क्या जवाब देती है।</b><br><br>\n\nचोर-जार लुच्चे डाकू का, के इतबार करूंगी,<br>\nबेईमान थारी छाती के मैं, टक्कर मार मरूंगी ।।टेक।।<br><br>\n\nपर त्रिया पर धन लूटण का, बेईमान करया करो टाला,<br>\nना तै मरती बरियां मिलैं बुराई, हो दरगाह मैं मुंह काला,<br>\nमेरी सास नै जण राख्या सै, मेरे सिर पे धणी रूखाला,<br>\nजै चाहो सो खैर ज्यान की, लो बांध धर्म का पाला,<br>\nतुझ भरे जहर के प्याले की, हरगिज ना घूंट भरूंगी।।1।।<br><br>\n\nभले पुरुष तै वें हों सैं, जो शर्म-आबरु रखते,<br>\nपर त्रिया को मात समझ, पर धन को माटी तकते,<br>\nविषय वासना लक्ष्मी को, वें जहर समझ नहीं चखते,<br>\nनेम धर्म और ज्ञान धर्म से, ईश्वर के गुण लखते,<br>\nइसे-इसे बन्दा के आगे तै, मैं जोड़े हाथ फिरूंगी।।2।।<br><br>\nचोर-जार कै पां ना होते, पल मैं डूबा ढेरी,<br>\nहो कै काग हंसणी तकता, के श्रद्धा सै तेरी,<br>\nमेरी सास नै जण राख्या सै, थारे नाम का केहरी,<br>\nमैं घर बैठी मिल ल्यूंे बेलां तै, जै पार बसागी मेरी,<br>\nमेरा बालम किश्ती लेण गया, मैं परले पार तरूंगी।।3।।<br><br>\nभले पुरुष का सत्संग तै, किसे भले पुरुष कै लागै,<br>\nसतसंग ज्ञान विचार बिना तू, रहा काग का कागै,<br>\nयम के दूत पकड़ कै लेज्यां, फेर आगे तै कित भागै,<br>\nमैं तेरे सारे खोट बखाणूंगी, धर्मराज के आगै,<br>\nलखमीचन्द कहै तेरे नाम की, बणाकै मिसल धरूंगी।।4।।<br><br>\n"
      },
      {
        "id": 66,
        "name": "66-एक की दारु दो बतलाई....",
        "story": "<b>वार्ता:- अब अचानक उसी किनारे पर लकड़हारे के पिता राजा जोधनाथ निकल आए। राजा को देखकर डाकूओं ने बीना को तो छोड़ दिया परन्तु लकड़हारे को अपने कब्जे में करना चाहा। जब लड़के को डाकूओं ने पकड़ा तो वह रोने लगा और क्या कहने लगा।</b><br><br>\n\nएक की दारु दो बतलाई, दो की चार दवाई,<br>\nदोनू हाथ पकड़ लिए कसकै, कुछ ना पार बसाई ।।टेक।।<br><br>\nनाड़ पकड़कै आगै कर लिया, हिणां माणस करकै,<br>\nमत खुरकाओ बालक सूं, मेरी ज्यान लिंकड़ज्या डर कै,<br>\nहोणी तै जब पैंड़ा छूटै, कती ज्यान ले मरकै,<br>\nइस बन्दे का भाग अगाड़ी, पायां पायां सरकै,<br>\nलागै सै मेरै मतन्या मारो, हटज्याओ वक्र कसाई।।1।।<br><br>\nमेरे धोरै ना फूटी कौड़ी, तुम लागू लाल रत्न के,<br>\nमैं प्रदेशी तुम प्रदेशी, तीनू तीन वतन के,<br>\nमैं गड़वाला मेरी गैल और, हम दोनू एक मथन के,<br>\nधर्म जाण गंगा मै न्हाए, मन कर बैल जत्न के,<br>\nमेरी अधम बिचालै गाड़ी रहैगी, गारयां मै घंसी धसाई।।2।।<br><br>\nजिसा काम मेरा बणग्या इसा, और का बणना ओखा था,<br>\nमेरी जिन्दगी सहज बसर होज्या, न्यूं मन मैं धोखा था,<br>\nमाथा तै मेरा जब ठणक्या, मैं ब्याह खातिर टोका था,<br>\nइसा ब्याह करवावण तै, मैं कवारा-ऐ चोखा था,<br>\nउड़ै बीना हूर तड़फ कै मरज्या, होज्या लोग हंसाई।।3।।<br><br>\nधिगताणें तै गेल्यां करदी, मैं बहुत घणा नाटया था,<br>\nतुम नै ब्याह क्यूं ना करवाया, के माया का घाटा था,<br>\nबेअकली म्य रायसिंह नै, गलां बीना का काटया था,<br>\nतुमनै बेलां हूर उठाली, मनै न्यू बेरा पाटया था,<br>\nकहै लखमीचन्द मरो कीड़े पड़कै, तुमनै कवारी बीर नसाई (सताई)।<br><br>"
      },
      {
        "id": 67,
        "name": "67-मत कुमति करो, अधर्म से....",
        "story": "<b>वार्ता:- अब लकड़हारा आगे क्या कहता है।</b><br><br>\n\nमत कुमति करो, अधर्म से डरो, लुच्चे डाकू फिरो, इस दुनियां मैं भाई,<br>\nये है सच्चा किनारा, बहे गंगा जी की धारा, नष्ट करै तुम्हारा, श्री गंगे माई ।।टेक।।<br><br>\nले जाते हो कहां, मैं मरूंगा यहां, तड़फ कै मरज्या वहां, राजा रायसिंह की जाई,<br>\nपतले चिकने से धड़ की, शोभा केले केसी घड़की, वो राजा की लड़की, हम गरीबों के ब्याही।।1।।<br><br>\nमुझे तक कर अकेला, क्यूं करते झमेला, इन बातों में ना धेला, क्यों करते हंघाई,<br>\nमैं हूं कीमत का मोती, निकालो ना ज्योति, दया जिनकै ना होती, वो दिल के कसाई।।2।।<br><br>\nकहूं दो बात अर्ज की, अपनी गर्ज की, तुम्हारे मर्ज की, ना मुझपै दवाई,<br>\nक्यों चढते हो सिर पै, याणी उमर पै, जाकै मालिक के घर पै, दूंगा सौ-सौ दुहाई।।3।।<br><br>\n\nलखमीचन्द ये क्या किया, दुख मुझको दिया, शरणां उनका लिया, जिन्नै ये बातें बताई,<br>\nकहैं हर जपने को, ना चैन सपने को, गुरु अपने को, दूंगा मैं सौ-सौ भलाई।।4।।<br><br>"
      },
      {
        "id": 68,
        "name": "68-मनै मतन्या खींचो ताड़ो रै! ....",
        "story": "<b>वार्ता:- अब डाकू लकड़हारे को भी उसी भौरे में ले जाते हैं जहां बेलां को रोका हुआ था । डाकू जब उसको भोरे में डालने लगते हैं तो लकड़हरा उनसे क्या अर्ज करता है।</b><br><br>\n\nमनै मतन्या खींचो ताड़ो रै! भाईयो, मैं इस फन्दे के मैं फहणे का नहीं ।।टेक।।<br><br>\nखा लिया भिरड़ा केसे छात्यां नै, मैं सब जाणूं सीले-तात्यां नै,<br>\nलत्तया नै मत पाड़ो रै! भाईयो, यो तन जाड़ा-गर्मी सहणे का नहीं।।1।।<br><br>\nदुख हुआ न्यारे-न्यारे पाटयां तै, यो तन बिन्धया शूल-काटयां तै,<br>\nमनै लाठयां तै मत झाड़ो रै! भाइयो, यो फल खाटे टहणे का नहीं।।2।।<br><br>\n\nहूर रहैगी कालर कोरे मैं, दुख पड़ग्या बालक छोरे मैं,<br>\nमनै भोरे मैं मत बाड़ो रै! भाईयो, मैं इस हाथे मै रहणे का नहीं।।3।।<br><br>\nलखमीचन्द के खोट मेरे मैं, क्यूं करड़ाई घेरे म्य,<br>\nमनै अन्धेरे मै मत साड़ो रै! भाइयो, कोये मेरे जिसे फूटे लहणे का।।4।।<br><br>\n<b>लहणे = भाग</b><br><br>"
      },
      {
        "id": 69,
        "name": "69-बात मेरी परचे में लिख ले....",
        "story": "बात मेरी परचे में लिख ले, गरीब के मारे का दुख हो ।।टेक।।<br><br>\nक्यों जन्मैं थी मां सत्यानाशण, लगे मनै गरीब समझ के ताशण,<br>\nबासण जौणसा आवे म्य पकले, फेर चाहे होली की लुक हो।।1।।<br><br>\n\nक्यों बणरे सो ब्रह्म कसाई, तुमनै दया जरा ना आई,<br>\nभाई मनै मार पीटके छिकले, न्यू के इज्जत म्य टुक हो।।2।।<br><br>\nमेरा किसे तै बैर नहीं था गाढा, मेरे डरते का चढग्या जाड़ा,<br>\nजै ठाड़ा हीणे नै तकले, फिर हर चाहे सुख हो।।3।।<br><br>\n\nलखमीचन्द दूसरा दर्जा, गढ़या धर्म का नरजा,<br>\nप्रजा पाछे तै कुछ भी बकले, ब्राह्मण तै अग्नि का मुख हो।।4।।<br><br>"
      },
      {
        "id": 70,
        "name": "70-दया करो गोरी धन म्हारे पै....",
        "story": "दया करो गोरी धन म्हारे पै, विपता पड़ी लकड़हारे पै,<br>\nगंगा जी के कंठारे पै, तेरी क्यूकर रात कटै ।।टेक।।<br><br>\nपति तेरा भौरे बीच मरै, तू मनैं कड़ै टोहती फिरै,<br>\nतेरे कौण करै खाणे-पीणे की, जब तूं क्यों बहू बणैं थी हीणें की,<br>\nबीना तेरे मरणे-जीणें की, क्यूकर खबर पटै।।1।।<br><br>\n\nपरी तू ना सुख तै सोवैगी, अपनी जिन्दगी नै खोवैगी,<br>\nटोवैगी हींस-बोझड़े झाऊ, दिन मैं मुर्दे दीखैं हाऊ,<br>\nचन्द्रमा नै दाब रहया राहू, मेरा क्यूकर भरम मिटै।।2।।<br><br>\nथी सारस कैसी जोड़ी, मेरी दुश्मन नै बेल मरोड़ी,<br>\nघोड़ी बिना अस्वार बेहुन्नी, दिन तै रात लागती दुणी,<br>\nबिना मर्द के गोरी सुन्नी, हरगिज नहीं डटै।।3।।<br><br>\nगुरु मानसिंह कहै तेज रती, लखमीचन्द कहै भेद कती,<br>\nजती-सती का करू जिकर म्य, उल्टा चढग्या सांस शिखर म्य,<br>\nबीना गोरी तेरे फिकर म्य, चलूआ लहू घटै।।4।।<br><br>\n<br>-चलुआ = खूब लहू जले</b><br><br>"
      },
      {
        "id": 71,
        "name": "71-मेरे आये ना भरतार ....",
        "story": "<b>वार्ता:- अब जंगल में अकेली बीना श्याम के समय अपने मन में क्या कहती है।</b><br><br>\n\nमेरे आये ना भरतार, कित ला दी वार,<br>\nगंगा धार पार का, जाणां जी ।।टेक।।<br><br>\nकर्मां रेख अगाड़ी सरकती, बैरण मेरी दाहिनी आंख फरकती,<br>\nपड़ी कौन सै कर्म की चूक, गया पिंजर सूक, के बिन भूख,<br>\nटूक का खाणां जी।।1।।<br><br>\nके तेरा प्रदेशी का साथ सै, मेरी आखिर नै बीर की जात सै,<br>\nथारै सब बातां की मौज, धरया क्यों बोझ, कल के रोज,<br>\nखोज ना पाणां जी।।2।।<br><br>\nपता ना कुणसी खूंट डिगरगे, दोनू बख्त मिलण नै घिरगे,<br>\nगए छपणे सूरज भगवान, पिया बिन ज्ञान, उम्र नादान,<br>\nज्यान का याणां जी।।3।।<br><br>\nकर लखमीचन्द ज्ञान शुरू, ज्ञान से होगे पार धुरु,<br>\nगुरु मानसिंह के पायां लाग, धोए जा दाग, बिना भाग,<br>\nराग के गाणा जी।।4।।<br><br>"
      },
      {
        "id": 72,
        "name": "72-करड़ाई नै सजन हमारे....",
        "story": "<b>वार्ता:- अब बीना आगे क्या सोचती है।</b><br><br>\nकरड़ाई नै सजन हमारे, घेर लिए दे कै घेरा,<br>\nये तो मेरै यकीदा है, के मर ना सकै पति मेरा ।।टेक।।<br><br>\n\nएक ब्राह्मण कै कईं लड़की थी, करया सवाल बतलाओ तुम,<br>\nमौज करो घर मैं बैठी, बता किसके भाग का खाओ तुम,<br>\nकई बोली खां तेरे भाग का, कमा-कमा धन ल्याओ तुम,<br>\nएक बोली खां अपने भाग का, मत ज्यादा कलसाओ तुम,<br>\nवो पिता नै हुकम दिया बेटी को, यो लूंज पति होगा तेरा।।1।।<br><br>\nवो पतिभर्ता लुन्ज पति की, करण लगी मन की चाही,<br>\nझलसा दिखलाने लुन्जक पति को, बिठा टोकरे मैं ल्याई,<br>\nमांडव्य ऋषि चढ़े सूली पै, रगड़ लगी काया दुख पाई,<br>\nऋषि ने श्राप दिया रांड होण का, जब पतिभर्ता घबराई,<br>\nपतिभर्ता के सत के कारण, रहया 11 रोज तक अन्धेरा।।2।।<br><br>\nत्रिलोकी मैं जाण पटी, के सूरज नजर नहीं आता,<br>\nहाथ जोड़ ब्रह्मा जी बोले, दिन को लिकड़ण दे माता,<br>\nजै मैं दिन को लिकड़ण देती, मेरा पति जीवता ना पाता,<br>\nऋषि नै श्राप दिया रांड होंण का, यो वचन नहीं खाली जाता,<br>\nश्राप टाल दिया मूर्छा दे दी, स्वर्ण का कर दिया चेहरा।।3।।<br><br>\n\nलखमीचन्द दमयन्ती के सत से, बणखण्ड में एक नीच मरया,<br>\nइन्द्राणी के श्राप से, नहूष स्वर्ग से आण गिरया,<br>\nमेरे पति के लहू पसे का, बियाबान मैं द्रव धरया,<br>\nमुझ पतिभर्ता नै तेरा सहारा, तुम जाणों देह धर्म तेरा,<br>\nतू ही मात-पिता और तू ही राम जी, तू ही हमारा घर-डेरा।।4।।<br><br>\n"
      },
      {
        "id": 73,
        "name": "73-गंगा जी के खोले के ....",
        "story": "<b>वार्ता:- अब राजा जोधनाथ बीना को जंगल के अन्दर लकड़हारे के बारे में बताते हैं कि उसको डाकूओं ने पकड़ लिया है। अब आगे राजा बीना को क्या समझाते हैं।</b><br><br>\n\nगंगा जी के खोले के मै, मुर्दे दिखैं हाऊ,<br>\nगैर मिलै कोए जात बिगाडै, या दुनियां लुट्टू-खाऊ ।।टेक।।<br><br>\n\nतेरे पति का बेरा कोन्यां, वो जिया सै-अक मरया सै,<br>\nबेहोशी मै चला गया, वो उल्टा नहीं फिरया सै,<br>\nके बेरा हो माणस का, यो रीता सै के भरया सै,<br>\nमै जां सूं सम्भाल लिए, तेरा सब सामान धरया सै,<br>\nना तै आड़ै चोर-उच्च,के, फिरै भतेरे जूती-लते ठाऊँ।।1।।<br><br>\n\nतेरे पति के मरण-जीण का, कुछ ना पाटया बेरा,<br>\nमैं प्रदेशी तू प्रदेशण, आडै कौण सनीपी तेरा,<br>\nतेरा पति तेरे पास नहीं, तनै दीखै घोर अन्धेरा,<br>\nजंगल के मैं भौं कोए लुटै, सुन्नाै तक के डेरा,<br>\nपतिभर्ता का धर्म संगाती, और ना कोए चाचा-ताऊ।।2।।<br><br>\n\nपतिभ्रता औरत की जड़ मै, बता के काम मेरा सै,<br>\nमेरे लेखै गऊ गंगा जी, बहू-बेटी धाम मेरा सै,<br>\nधर्म समझ कै सेवा करते, रक्षक राम मेरा सै,<br>\nसब प्रजा की रक्षा करते, छत्री नाम मेरा,<br>\nना तै पाड़-2  कैं आवैं खाण नै, झुण्ड-बोझड़े झाऊ।।3।।<br><br>\n\nलखमीचन्द सतगुरु के आगै, क्यूं घणी हंघाई करता,<br>\nमात-पिता सुत बुआ-बाहण, बहू भाई–भाई करता,<br>\nइस कुणबे के मोह म्य फंसकै, नर घणी कमाई करता,<br>\nपर मरती बरियां ऐसे बन्दे की, एक धर्म सहाई करता,<br>\nकुछ दिन पाछै चाले जांगे, ये धन के लोग बंटाऊ।।4।।<br><br>"
      },
      {
        "id": 74,
        "name": "74-हे! श्री ठाकुर की सूं....",
        "story": "<b>वार्ता:- अब राजा जोधनाथ बीना को क्या कहता है।</b><br><br>\n\nहे! श्री ठाकुर की सूं, बेटी बेशक घोड़े पै चढकै चाल ।।टेक।।<br><br>\n\nमनै तेरे पैड़ पति की टोहणी, तनै क्यूंो व्यार्था जिन्दगी खोणी,<br>\nन्यूएं हौणी थी सो होली हे बेटी, रोवे मत सांस सबर के घाल।।1।।<br><br>\n\nजगत में रहणा मेल मिलापै, कोए धरती म्य दाबणा थापै,<br>\nउसनै आपै टोहलूं हे! बेटी, लयाऊं धरती मै तै खोज निकाल।।2।।<br><br>\n\nमेरा काम सै विपत बांटण का, वक्त आरया सै तन्त छाटण का,<br>\nमेरा नाटण का मुंह ना सै हे! बेटी,लिख-2 पर्चे दूं दुनियां म्य डाल।।3।।<br><br>\nलखमीचन्द कहै मिलवा दूं तेरा वर,सौंप दूंगा महल-हवेली जर,<br>\nमांगै तै सिर भी देदूं हे! बेटी, ना सै ज्यान तलक की टाल।।4।।<br><br>"
      },
      {
        "id": 75,
        "name": "75-चली बिचारी, बीना प्यारी....",
        "story": "<b>वार्ता:- राजा जोधनाथ की बात बीना की समझ में आ गई। वह राजा को अपना धर्म पिता मान लेती है और राजा उसको अपनी धर्मपुत्री मानकर घोड़े पर सवार होकर जोधपुर शहर की तरफ चल पडता है।</b><br><br>\n\nचली बिचारी, बीना प्यारी, संग छत्रधारी, हो घोडै असवार ।।टेक।।<br><br>\n\nआगै राजा पाछै बीना, गठड़ी उठा लई,<br>\nधर्म की बेटी समझ कै, घोड़े पै बिठा लई,<br>\nनहीं की बात, सुसरे की साथ, चली सारी रात,<br>\nसो-सो जागै संसार।।1।।<br><br>\nदिन लिकड़या चलते रहे, दुनियां देखण लागी,<br>\nजिस राणी का त्याग करया था, वाहे राजा नै पागी,<br>\nकल गए थे सैल मै, ले आए गैल मै, इब रंग महल मैं,<br>\nकिसी होगी जय-जय कार।।2।।<br><br>\n\nजितणी प्रजा थी राज मै, वा सारी-ऐ बुला लई,<br>\nअमीर वजीर नौकर-चाकर, सबकी सलाह लई,<br>\nजो ल्यावै लकड़हारे नै, विपत डारे नै, उस प्यारे नै,<br>\nइनाम दूं कई हजार।।3।।<br><br>\nजो ल्यावै लकड़हारे नै, वो करै मर्द का काम,<br>\nपांच सात दस गाम दूं,  बाकी दूं और इनाम,<br>\nनित्य पास रहूं, खुद खास रहूं, सदा दास रहूं,<br>\nलखमीचन्द ताबेदार।।4।।<br><br>"
      },
      {
        "id": 76,
        "name": "76-हे! रै भौरे मै पड़कै....",
        "story": "<b>वार्ता:- अब उधर लकड़हारा भौरे के अन्दर पड़ा हुआ होता है तो उसके साथ क्या बीतती है।</b><br><br>\n\nहे! रै भौरे मै पड़कै, छोरा टस-टस रोवै,<br>\nरायसिंह की नै याद करै ।।टेक।।<br><br>\n\nराम मेरा पाप और पुन्य तोल दे, सच्चे दिल तै आण बोल दे,<br>\nखोल दे बंदिश भीतर बड़कै, राम मेरा रुप लहकोवै,<br>\nजाणूं झटपट आज्यां पास तेरै।।1।।<br><br>\n\nबण मैं दीखै घोर अन्धेर, कदे करले ना शरीर का ढेर,<br>\nकदे कोये शेर लिकड़ज्या जड़कै, हूर जिन्दगी नै खोवै,<br>\nकदे गंगा जी मै ना डूब मरै।।2।।<br><br>\nहम डरैं रामजी के डर तै, कद दुख होंगे दूर जिगर तै,<br>\nदेख्या ना कदे घर तै बाहर लिकड़ कै, आज पड़ी जमी पै सोवै,<br>\nकित गठड़ी का माल धरै।।3।।<br><br>\nगुरु मानसिंह करैं आनन्द, काटै फांसी यम के फन्द,<br>\nलखमीचन्द कहैं छन्द नै घडकै, आज कित रंग दबकोवै,<br>\nहम तुम सौ सौ कोस परै।।4।।<br><br>"
      },
      {
        "id": 77,
        "name": "77-कौण जनानी सी बोली बोलै....",
        "story": "<b>वार्ता:- जब उन डाकूओं की औरत उनका खाना लेकर आती हैं और भौरे का दरवाजा बन्द देखकर आवाज लगाती हैं तो लकड़हारा आवाज को सुनकर क्या कहता है।</b><br><br>\n\nकौण जनानी सी बोली बोलै, अपणे आपै-ऐ खोल किवाड़ ले ।।टेक।।<br><br>\n\nहम माणस सै माड़े नसीबां के, चटोर घणे नहीं जीभां के,<br>\nक्यूं गरीबां के हृदय नै छोलै, चाहे काट तेग तै नाड़ ले।।1।।<br><br>\nजाणूं कितै जिन्दगी नै खोज्यांे, सहम न्यूए ढले स्वर्ग मै ढोज्यां,<br>\nथारी आंख्या आगे तै होज्यां, कितै परदे-ओल्हे,<br>\nजै या धरती मात बिवाड़ ले।।2।।<br><br>\nकिसके आगै करूं जिकर मैं, रहूं सूं न्यूं दिन-रात फिकर मैं,<br>\nपापी का पाप शिखर म्य डोलैं, जै कोए हीणें की जड़ पाड़ ले।।3।।<br><br>\n\nम्हारे सब छूटगे ऐश आनन्द, गले में घल्या विपत का फन्द,<br>\nलखमीचन्द छन्द नै तोलै, चाहे कांटे पे घर(धर) हाड़ ले।।4।।<br><br>\n\n<b>-बिवाड़ = जमीन फटना</b><br><br>"
      },
      {
        "id": 78,
        "name": "78-तड़फ कै मरूंगा इस कारागार....",
        "story": "तड़फ कै मरूंगा इस कारागार म्य, ये मिट्टी में ज्यान हमारी मिलेगी,<br>\nअगर लागू भी हो कोए मेरी ज्यान का, ना तो मोल मिलै ना उधारी मिलेगी ।।टेक।।<br><br>\nचाहे जावो साख तो, मेरे सुनो वाक तो, मेरे खाने का भोजन परै राख तो,<br>\nफखत दो चीज थी मेरे खान लाक तो, या तो जहर ही मिलें या कटारी मिलेगी।।1।।<br><br>\n\nथारी एक नै सुणु, रो-रो के शीश धुणु, अपने मरणे की घड़ी आंगलियां पै गिणु,<br>\nलकड़हारा तो क्या अगर कोढ़ी बणु, बीना ही राजदुलारी मिलैगी।।2।।<br><br>\n\nपड़या भंग प्यार म्य, नाव मझधार म्य, सब पन से हुआ हूं अलाचार मैं,<br>\nतड़फ के मरूं तेरी कारागार म्य, अगर ना बीना दिलो ज्यान प्यारी मिलेगी।।3।।<br><br>\n\nहुई भंग मती, नहीं झूठ रती, कहै लखमीचन्द मेरी होगी बुरी गती,<br>\nरखेगी जो कायम धर्म सो सती, पति की उमर हजारी मिलैगी।।4।।<br><br>\n\nकहै लखमीचन्द कैसी गति, ना झूठ रती, मुझ बन्दे की दुनिया म्य पौच रती,<br>\nजिस त्रिया के बतन से मर्द जती, सती पत्नी की उमर हजारी मिलेगी  !5!<br><br>"
      },
      {
        "id": 79,
        "name": "79-माता नै बणवास टोह लिया ....",
        "story": "<b>वार्ता:- अब लकडहारा बीना के परदे की आड में अपनी कहानी सुनता है।</b><br><br>\n\nमाता नै बणवास टोह लिया, बेटा जणकै दाग धो लिया,<br>\nआठ साल का कंवर हो लिया, जिब मां मरगी कंगाल की ।।टेक।।<br><br>\n\nऐसी लागी चोट जिगर म्य, बोझ तलै बाल रहे ना सिर म्य,<br>\nमाधोपुर मै जाया करता, बेच लाकड़ी आया करता,<br>\nजिब कितै दो रोटी खाया करता, ना चाहना थी धनमाल की।।1।।<br><br>\n\nदुख म्य तख्त धरण के हिलगे, राह चलते के गल मै घलगे,<br>\nबण मैं मिलगे दो अपराधी, धिंगताणे तै करदी शादी,<br>\nबीना कंगले के संग ब्याहदी, थी 17-18 साल की।।2।।<br><br>\n\nउड़ै था घोर अन्धेरा बण, कुछ टोटा कुछ बालकपण,<br>\nछन कंगण बेचे तै धन होग्या, फेर गंगा नहाणे नै मन होग्या,<br>\nन्हाएं-धोयें तै शुद्ध तन होग्या, फेर एक बात बणी नई चाल की।।3।।<br><br>\n\nलखमीचन्द रहया किश्ती म्य देख, किसी लगी रेख मै मेख,<br>\nएक पकड़ लिया एक रही रोवती, आंसू तै मुहं रही धोवती,\nचौगरदे नै फिरै टोहवती, वा हूर अवस्था बाल की।।4।।<br><br>\n\nलखमीचन्द न्यू सोचण लाग्या, पकड़ कालजा बोचण लाग्या,<br>\nकंगला लड़का लोचण लाग्या, जाणु मछली सूखे ताल की।।5।।<br><br>"
      },
      {
        "id": 80,
        "name": "80- हे! मेरे प्रेम गात मै जागै....",
        "story": "<b>वार्ता:- अब बीना लकड़हारे की बात सुनकर साथ बैठी सखी को क्या कहती है।</b><br><br>\nहे! मेरे बोल पति का लागै, बहाण मेरा जी कररया बतलावण नै ।।टेक।।<br><br>\n\n    हे! मेरे प्रेम गात मै जागै, मीठा बोल पति का लागै,<br>\n    जब चल्या जिकर कुटी तै आगै,  झट तबियत करी परदा ठावण नै।।1।।<br><br>\n\n    बहाण मेरी लगन लगी सै हर मै, हरदम ध्यान रहै ईश्वर मै ,<br>\n    हे! मेरे प्रेम जिगर मै जागे बहाण, के लूट धरी थी पिया पावण नै।।2।।<br><br>\n\n    कोए पिछला कर्म आण अड़या माड़ा, आज मेरे जी नै होरया खाड़ा,<br>\n    हे! कद इश्क दुगाड़ा दागै, मै बैठी सूं नाड़ कटावण नै।।3।।<br><br>\n    मेरै गया लाग विपत का तीर, बिन्धया कोमल सकल शरीर,<br>\n    न्यू कौण मर्द बीर नै त्यागै, जैसे सीता ठाली थी रावण नै।।4।।<br><br>\n    दुख नै देख-2 जी डरया, मेरा इस फन्दे म्य जी घिरया,<br>\n    मेरा मन पक्षी बणकै भागै, लखमीचन्द तै हाथ मिलावण नै।।5।।<br><br>"
      },
      {
        "id": 81,
        "name": "81-परवाना छाती कै ला ....",
        "story": "<b>वार्ता:- जब लड़के ने कहानी सुनाई तो बीना ने अपना वही तबीज निकाला। उसका खोलकर देखा और पढा तो सारा भेद खुल गया। अब बीना समझ गई कि यही मेरा पति है, उस परवाने को दिल से लगाती है और क्या कहती है।</b><br><br>\n\nपरवाना छाती कै ला लिया, भेद लिख्या अनमोला,<br>\nएक पहर की तड़फू थी, जब तै क्यूं  ना बोल्या ।।टेक।।<br><br>\n\nपाप रूप की गारयां के मैं, हरगिज ना गरकू थी,<br>\nजुणसा धर्म पतिभर्ता का, उसतै ना सरकूं थी,<br>\nसाजन तेरे फिकर की मारी, डर-2 कै थरकू थी,<br>\nतू मीठी-मीठी बात करै था, मैं थम-2 कै  परखूं थी,<br>\nकदे पतिभर्ता का धर्म बिगड़ज्या, मनै न्यूं ना घूंघट खोल्या।।1।।<br><br>\n\nफिकर रात-दिन पिया जी, म्हारे मन म्य करते होंगे,<br>\nमनै टोहवण की खातिर, बण मैं खूब विचरते होंगे,<br>\nकदे एकली की ज्यान लिकड़ज्या, न्यू भी डरते होंगे,<br>\nकौण फ़िक्र करै खाणे-पीणे की, भूखे मरते होंगे<br>\nतेरे फिकर मैं मनै गात का, फूक बणा लिया कोला।।2।।<br><br>\n\nहिया उझलके आवण लाग्या, भर आंख्या मैं पाणी,<br>\nजंगल के म्य छोड डिगरग्या, तनै ऊंच-नीच ना जाणी,<br>\nमेरे जिगर मैं खटकै थी, तेरी या मीठी-2 बाणी,<br>\nपहलम तै ना मालुम पाटी, इब तेरी शक्ल पिछाणी,<br>\nफेर साजन के गल हाथ गेर कै, दूर हटा दिया ओल्हा।।3।।<br><br>\nसाजन आंसू पूछण लागे, आनन्द हुआ काया म्य,<br>\nमै भी पतिभर्ता का धर्म समझकै, लोट गई पांया म्य,<br>\nबहुत सी लुगाई धर्म ना जाणैं, फुली रहैं धन माया म्य,<br>\nगुरु मानसिंह जो धर्म नै जाणै, सदा रहै छत्र छाया म्य,<br>\nलखमीचन्द बड़ी मुश्किल तै मिलता, यो बीर-मर्द का चोला।।4।।<br><br><br>\n\n<b>नोट:-  बीना के सराहनीय चरित्र, आत्मशक्ति, पतिव्रत धर्म तथा अपने भाग्य पर भरोसे की विशेष बातें ध्यान में रखते हुए, हरियाणा सरकार ने सातवीं व आठवी कक्षा में इस कथा के अंश पाठयक्रम का भाग सम्मिलित है जो नियिमित रूप से पढ़ाया जाता है।</b><br><br>\n\n<b>।। कथा समाप्त ।।</b><br><br>"
      }
    ]
  },
  {
    "id": 9,
    "name": "9— मीरा बाई",
    "dataList": [
      {
        "id": 0,
        "name": "कथासार :—",
        "story": " जोधपुर रियासत में राजा मिड़त हुए हैं । उनकी एक\n    लड़की मीरा थी । बचपन से ही उसका भक्ति में रुख था।\n    छोटी उम्र में ही एक शादी की बारात देखकर अपनी मां से\n    पूछती है कि मेरे पति कौन हैं। मां ने बताया कि तेरे पति कृष्ण हैं ।\n    बस क्या था, कृष्ण को दूध पिलाना कीर्तन करना, सेवा में\n    लगे रहना, मीरा का काम हो गया । फलस्वरुप\n    सांसारिक पदार्थों से मोह भंग हो गया ।\n    एक दिन मीरा को उदयपुर के शिकारियों ने तालाब पर\n    देख लिया। मीरा के तेज और सौन्दर्य को देखकर शिकारी\n    चकित रह गये । उन्होंने अपने राजा को कहा। उदयपुर\n    के राजा से डरकर मीरा का रिश्ता उसके साथ पक्का कर\n    दिया । मीरा का मन सांसारिक शादी-ब्याह से अलग था ।\n    हालांकि शादी हो जाती है, मीरा पर उसका कोई प्रभाव नहीं\n    पड़ा । ग्रहस्थ आश्रम अपना मीरा ने भक्ति मार्ग लिया।\n    उसी मार्ग पर लो लीन रही ।<br>\n   <b> \uF0D8\tयह सत्यकथा है । यह पं. जी का बहुत ही\n    प्रसिद्ध सांग है ।</b><br><br>\n\n    <b>विशेष नोट :-  </b>यह सांग पं. रति राम सांगी की यादों में विशेष रूप से\n    बसा है । बनाने के बाद यह सांग पहली बार पं. रतिराम\n    की पहली शादी में किया गया । बारात गांव सुराना\n    (बागपत) गई थी । वहां पर तो नौटंकी और पदमावत के\n    सांग किए गए थे । शादी में तो गला खराब के कारण पं.\n    चन्दन लाल की तरह स्वयं की शादी में सांग में सम्मिलत\n    नहीं हो सके । परन्तु बाद में सारी उम्र तीनों सांगों को\n    विशेष यादगार के रूप में खूब गाया ।\n"
      },
      {
        "id": 1,
        "name": "1-एक सति का ब्यान....",
        "story": " एक सति का ब्यान करूं ध्यान करियो,<br>\n        ज्ञान के सुणनियां कुछ कान करियो ।।टेक।<br><br>\n\n        भक्ति काम सै नेम प्रण का, फांसा कटज्या  जन्म मरण का,<br>\n        चरणामृत हरि के चरण का जलपान करियो,<br>\n        उस गंगा केसी धार में अस्नान करियो ।।1।<br><br>\n\n        सच्चे मात-पिता की पढ़ाई, जैसे पढ़गी थी वो मीराबाई,<br>\n        कोई सती सी लुगाई, ऐसी श्यान करियो,<br>\n        गैर चलन के काम का हटान करियो ।।2।<br><br>\n\n        शाम धाम हो कै जो कोए शक्स, हरि नै रटले तै गुना दे बखस,<br>\n        सच्चे राम जी के लक्ष्य की रिठान करियो,<br>\n        आत्मा तीर ज्ञान की कमान करियो ।।3।<br><br>\n        जो नर भक्ति रंग में फहया, उसनै कष्ट कदे ना रहया<br>\n        सेवक लखमीचन्द का कहया मेरी ज्यान करियो,<br>\n        समझणियां पै दया भगवान करियो ।।4।<br><br>\n"
      },
      {
        "id": 2,
        "name": "2-मैं भी चलूंगी तेरे साथ....",
        "story": " <b>वार्ता :-\n    जोधपुर (मेहडगढ़) में राजा मृतभूप राज करते थे । वे\n    बड़े धर्मात्मा तथा दयालू राजा थे । उनके शासनकाल में\n    प्रजा सुख से रहती थी । उनकी एक लड़की छ: साल की\n    थी और उसका नाम मीराबाई था । एक दिन राणी भगवान\n    की पूजा को चली तो अपनी बेटी को कहने लगी कि बेटी मैं\n    मन्दिर में जा रही हूं । भगवान की पूजा करके अभी आ\n    जाती हूं । तुम तब तक घर पर ही रहना ।\n    इस बात को सुनकर मीराबाई ने क्या कहा :-</b><br><br>\n\n\n\n\n    मैं भी चलूंगी तेरे साथ मैं री मेरी मां,<br>\n    श्री ठाकुर जी के पूजणे का री चा  ।।टेक।<br><br>\n\n\n    मेरा भी भगवान मै री मोह सै, ह्रदय मैं चसी ज्ञान की री लौ सै,<br>\n    भक्ति तै हो सै भगवान की लागें ता  ।।1।<br><br>\n\n    भक्ति इसा प्रेम का रस हो, हरी कीर्तन करे तै री जस हो,<br>\n    मन भी बस हो तै आवागमन मिटज्या ।।2।<br><br>\n\n    भक्ति करकै दाग नै री धोल्यू, ज्ञान रूप का रास्ता री टोहल्यूं,<br>\n    राजी होल्यूं श्री कृष्ण के री गुण गा ।।3।<br><br>\n    लखमीचन्द नै सहज समझादो, गुरु की घूंटी ज्ञान की प्यादो,<br>\n    बली तै लगादो, डोलै अधम में म्हारी नावै  ।।4।<br><br>\n\n"
      },
      {
        "id": 3,
        "name": "3-न्यू तै बतादे माता मेरी री....",
        "story": "<b>वार्ता :- मीरा कहती है कि अब तो मैं भी भगवान की भक्ति ही करूंगी । मीरा अपनी मां से क्या जानना चाहती हैं :-</b><br><br>\n\n    न्यू तै बतादे माता मेरी री, हमारे पति कौन हुए  ।। टेक।<br><br>\n\n    मैं भजन करूं दिन निस के, प्याले पीऊंगी भक्ति रस के,<br>\n    मैं किसके चरण की चेरी री, हमारे पति कौन हुए ।।1।<br><br>\n    कृष्ण की भक्ति में आनन्द, कटज्यां जन्म-मरण के फन्द<br>\n    एक बर बन्द करी फेर टेरी री, हमारे पति कौन हुए ।।2।<br><br>\n\n    मनै ना कायदे तै घटणा सै, मेरा दिल एक जगह डटणा सै,<br>\n    हरी रटणा से शाम सवेरी , हमारे पति कौन हुए ।।3।<br><br>\n\n    लखमीचन्द कहै और गति के, लक्षण चाहिए जती-सती के,<br>\n    कैसे बिना पति के या बेटी तेरी री, हमारे पति कौन हुए ।।4।<br><br>\n"
      },
      {
        "id": 4,
        "name": "4-बन्धन काट मुरारी यम....",
        "story": " <b>वार्ता मीरा फिर प्रार्थना करती है :-</b><br><br>\n\n\n    बन्धन काट मुरारी यम के, बन्धन काट मुरारी ।।टेक।<br><br>\n\n    गज और ग्राह लडै जल भीतर, लड़त-लड़त गज हारी,<br>\n    गज के कारण प्रभु पैदल धाए छोड़ गरूड़ असवारी  ।।1।<br><br>\n\n    तुम्हीं तो मेरे वैध धनन्तर तुम्हीं हो मूल पनसारी,<br>\n    तुम्हें छोड़कर कहां चली जां किसे दिखाऊं नारि (नाड़ी) ।।2।<br><br>\n\n    मोहे विषय जो आन सताए देत महा दुख भारी,<br>\n    या वेदन प्रभू मिटती नाहीं बिना जी दया तुम्हारी ।।3।<br><br>\n\n    सब सन्तन मिल करैं आरती लिजो खबर हमारी<br>\n    मीरां दास चरण कवल की हरी चरणों बलिहारी ।।4।<br><br>\n\n"
      },
      {
        "id": 5,
        "name": "5-मीराबाई प्रभु जी थारे....",
        "story": "<b>वार्ता :- अब अपनी बेटी की जिद देखकर माता ने सोचा कि\n    भगवान श्रीकृष्ण तो सब के ही पति हैं वही तुम्हारे पति हैं।\n    अब मीराबाई भगवान श्रीकृष्ण को ही\n    अपना पति मानकर उनकी आरती उतारती है ।</b><br><br>\n\n\n\n    मीराबाई प्रभु जी थारे प्रेम मैं आनन्द,<br>\n    हे गोबिन्द श्री गोबिन्द आनन्द कन्द हे गोबिन्द ।।टेक।<br><br>\n\n    वृन्दावन में धेनु चरैया, कालीदेह मै नाग नथैया,<br>\n    प्रभू बंशी के बजैया कन्हैया, थारी चाल मन्द-मन्द ।।1।<br><br>\n    मैं थारे गुणों की कब तक करूं बड़ाई, भामासुर पै करी थी चढ़ाई,<br>\n    तनै गोपनी छुटाई जो थी कैद के मैं बन्द ।।2।<br><br>\n\n    थारे गुण गावैं ध्यावैं ऋषि मुनि,<br>\n    वे पार गए जिनकी थारे चरणन में धुनि,<br>\n    तनै द्रोपदी की टेर सुनी काट दिये फन्द ।।3।<br><br>\n    लखमीचन्द प्रभु दास तिहारे गवाल बाल गोकुल के सारे,<br>\n    वे ओरै धोरै तारे तुम हो बीच के मै चन्द  ।।4।<br><br>\n\n\n"
      },
      {
        "id": 6,
        "name": "6-उठो उठो हे सखी लगो....",
        "story": " उठो उठो हे सखी लगो हरी के भजन में ।।टेक।<br><br>\n\n    जिन नै ईश्वर की माला टेरी, उन बन्दा नै मोक्ष भतेरी,<br>\n    दोनू बखता शाम सवेरी एक बार दिन मैं ।।1।<br><br>\n\n    भगती का ढंग निराला, सखी उन बंदा का मुंह काला<br>\n    जिनके हाथ के मैं माला और पाप रहै मन में ।।2।<br><br>\n\n    सखी भगती सै चीज इसी, पार हुए जिनके मन बसी,<br>\n    जैसे सप्त ऋषि चमकै गगन मैं ।।3।<br><br>\n\n    सखी क्यों डूबो सो पढ गुण कै, फिर पछताओगी सिर धुण कै,<br>\n    लखमीचन्द साज नै सुण कै उठैं लोर सी बदन मैं ।।4।<br><br>\n\n"
      },
      {
        "id": 7,
        "name": "7-आइयो री लुगाइयो गाइयो....",
        "story": "<b> वार्ता :- दोनों मां बेटी भगवान की पूजा पाठ करके अपने घर\n    आ जाती हैं । अब मीरां नित्य नियम से मन्दिर में जाने लग गई । एक बनडा जिसकी शादी थी मन्दिर में घुड़चढ़ी के समय गया तब वहां की जो औरत थी वह उस लड़के के साथ गीत गाती हुई चल  रही थी। उन औरतों का क्या गीत था ।</b><br><br>\n\n\n    आइयो री लुगाइयो गाइयो गीत,<br>\n    आज महारै घुड़चढ़ी रतनकवार की ।।टेक।<br><br>\n\n    मैं आई सूं तुम्हें बुलाणे, कदे फेर देती फिरो उल्हाणे,<br>\n    हो सै धर्म पुरणे की जीत, जो चाली आवै चाल संसार की ।।1।<br><br>\n\n    करणा चाहिए कदीमी जो कर्म, बरतों रीत धार कै शर्म,<br>\n    घटज्यां धर्म तजे तै प्रीत, इज्जत कम होज्या  नर नार की ।।2।<br><br>\n\n\n    कंवर बोलै जब फूल झड़ैं सैं, जुल्फ नागिन की तरह लड़ै सैं,<br>\n    सारी पड़ैं सैं बरतणी हे रीत, जो दुनिया दीन व्यवहार की ।।3।<br><br>\n\n\n    लखमीचन्द बात कहै सही, बीतैगा कर्म लिखा सो वही,<br>\n    थोड़ी रही घणी गई बीत, भक्ति करलो नै कृष्ण मुरार की ।।4।<br><br>\n"
      },
      {
        "id": 8,
        "name": "8-तेरी सूरत पै कुर्बान हो....",
        "story": "<b> वार्ता :- जिस समय लड़के को सेहरा बान्धा गया तो औरतों ने\n    सेहरे के समय क्याल गीत गाया :-</b><br><br>\n\n\n    तेरी सूरत पै कुर्बान हो, नारंगी सेहरे वाले ।।टेक।<br><br>\n\n    सखी गावैं बाजा बाजै, सिर पै स्वर्ण छत्र विराजै,<br>\n    सिर साजै ध्वजा निशान हो, हुशियार बछेरे वाले ।।1।<br><br>\n\n    आगै दोस्त प्यारे चारू लक के, जितने साथी तुम्हारे संग के.<br>\n    सुण बांके छैल जवान हो, उजले चिकने चेहरे वाले ।।2।<br><br>\n\n    रूप सुथरा वर्णन करूं कैसे, काली जुल्फ लटक री ऐसे,<br>\n    जैसे खेल रहे फन तान हो, काले नाग सपेरे वाले ।।3।<br><br>\n\n    ये छन्द लखमीचन्द नै धरे, हम तनै देख प्रेम में भरे,<br>\n    तेरे मुख मै देसी पान हो, परिवार घनेरे वाले ।।4।<br><br>\n\n"
      },
      {
        "id": 9,
        "name": "9-कृष्ण मुरारी म्हारी....",
        "story": "<b>वार्ता :-  मीरा प्रार्थना में क्या कहती है :-</b><br><br>\n\n\n    कृष्ण मुरारी म्हारी बेदना नै मेट,<br>\n    अर्ज करूं सूं थारे पायां के मैं लेट ।।टेक ।<br><br>\n\n\n    बिन्धयाा भौमासुर बुरे ध्यान मैं, भिनक पड़ी थी कन्हैया के कान मैं,<br>\n    राखदी जिहान मैं, मकान के मै फेट ।।1।<br><br>\n\n    एक ब्राह्मण होता फिरै था खवार, सौंप दिये माया के भण्डार,<br>\n    सुदामा जी के यार और मिश्राणी जी के जेठ ।।2।<br><br>\n\n\n    श्याम सुन्दर काला बनकै,  लगो मेरे हृदय में माला बनकै,<br>\n    पाण्डवां का रखवाला बनकै मेट दे अलसेट ।।3।<br><br>\n\n\n    कहै लखमीचन्द थारे गुण गाऊं, प्रभु जी दमदम पै रोज मनाउं,<br>\n    तुमनै और के दिखाऊं अपना पाड़ कै नै पेट  ।।4।<br><br>\n\n"
      },
      {
        "id": 10,
        "name": "10-सासरै गई थी हे चम्पा सासू.....",
        "story": "<b>वार्ता :- मीराबाई की सखी चम्पा थी । उसकी शादी हो गई थी\n    वह अपनी सुसराल गई थी । जब वह नौ-दस महीने के\n    बाद वापिस अपनी मां के घर आई तो अपनी सखी\n    मीराबाई से मिलने गई । दोनों प्रेम से मिली । चम्पा से\n    मीराबाई क्या कहने लगी :-</b><br><br>\n\n\n\n\n    सासरै गई थी हे चम्पा सासू न के काम लिया,<br>\n    पांच सात दस महीने हो लिये,आवण का ना नाम लिया  ।।टेक।<br><br>\n\n\n    आड़ै सौ-सौ सुख झेल्या करती, आपस मैं मन मेल्या करती,<br>\n    सब सखियां मैं खेल्या करती, उड़ै क्यूकर दिल थाम लिया ।।1।<br><br>\n\n\n    आई सै घणें दिनां में पीहर में, के तेरी लग्न लगी सही वर में,<br>\n    हे सासू के घर में रह कै, के बेटा बेटी जाम लिया ।।2।<br><br>\n\n\n    आई बहुत दिनां में चलकै, बोलै फूल कंवल ज्यूं खिलकै,<br>\n    साजन के जोड़े मैं मिलकै, कितना कै भोग आराम लिया ।।3।<br><br>\n\n"
      },
      {
        "id": 11,
        "name": "11-आया करती याद जब .....",
        "story": "b>  वार्ता :- मीराबाई की बात सुनकर चम्पा ने क्या जवाब दिया :</b><br><br>\n\n    आया करती याद जब थी पिया जी के देश,<br>\n    हे मीरां तेरे नाम नै मैं रटूं थी हमेश  ।।टेक।<br><br>\n\n\n    तेरे बारे में बहुत लड़ी मैं,  बाबत आवण के झगड़ी मैं,<br>\n    मिल लेती दो चार घड़ी मैं, मेरी एक चली ना पेश ।।1।<br><br>\n\n    तू सै अकलमन्द घणी चातर, बणी जाणूं इन्द्र सभा की पातर,<br>\n    मीरा तेरे मिलन की खातिर, तन मैं ओटे घणे कलेश ।।2।<br><br>\n\n\n    मैं बस करदी कर्म गती नै, एक जगह पै जमा मति नै,<br>\n    मनैं आनन्द लिया प्याया दूध पति नै, करकै हूरां कैसा भेष ।।3।<br><br>\n\n    लखमीचन्द रट रही सुबह शाम नै,<br>\n    समझ पति श्री गंगा किसे धाम नै,<br>\n    म्हारा जोड़ा मिला दिया राम नै जैसे पार्वती और महेश ।।4।<br><br>\n\n\n\n"
      },
      {
        "id": 12,
        "name": "12-मेरा ध्यान पती, मेरी .....",
        "story": "<b> वार्ता :-  मीरा कहती है ।</b><br><br>\n\n\n    मेरा ध्यान पती, मेरी ज्यान पति, भगवान पति,<br>\n    थारी रटन मेरे मन मैं  ।।टेक।<br><br>\n\n    पति तेरा ध्यान प्रेम तैं धरया, मेरा सब तरियां मन भरया,<br>\n    निराकार पति, घरां बहार पति, करया प्यार पति,<br>\n    तेरा सुण कै पल छन मैं ।।1।<br>\n\n    मैं कायदे तै ना घटूं,  परण तै हरगिज भी ना हटूं,<br>\n    रटूं नाम पति, स्वर्ग धाम पति,<br>\n    सुबह शाम पति, हजार बार दिन में ।।2।<br><br>\n\n    सब झगड़े कर दिए बन्द,  काट दो जन्म-मरण के फन्द,<br>\n    नन्द लाल पति, गोपाल पति,<br>\n    फिलहाल पति, तेरी जोत मेरे तन में ।।3।<br><br>\n\n\n    लखमीचन्द हरी गुण गाओ, सदा सतगुरू के दर्शन पाओ,<br>\n    आओ चलो पति, मत टलो पति, न्यू मिलो पति,<br>\n    जैसे ध्रुव नै मिले थे बण मैं ।।4।<br><br>\n\n"
      },
      {
        "id": 13,
        "name": "13-थारे रटे तै इस दुनिया .....",
        "story": "<b> वार्ता :-  मीरां कहने लगी कि बहन चम्पा तुमने ये बात क्या\n    कही कि मैं प्याया करती दूध पति नै । चम्पा की बात\n    सुनकर मीरां भी कृष्ण को दूध पिलाया करती एक दिन\n    राजा मीरां से पूछने लगे कि क्या भगवान तुम्हारा दूध\n    स्वीकार करते हैं । मीरां ने कहा कि मैं तो रोजाना पिलाकर\n    आती हूं तो राजा ने कहा कि आज मुझे भी देखना है ।\n    भगवान रोजाना मीरां का दूध स्वीकार किया करते, परन्तु\n    उस दिन वह दूध ज्यों का त्यों ही रखा रहा । तब मीरा\n    भगवान के सामने कैसे स्तुति करती है :-</b><br><br>\n\n\n\n\n    थारे रटे तै इस दुनिया के पाप नष्ट हों सारे,<br>\n    दया करो मुझ दासी पै तुम दूध पीओ पिया प्यारे  ।। टेक।<br><br>\n\n    चित की चिन्ता मन की ममता अलग छांटने वाले,<br>\n    लगी लोलता लहर प्रेम की झाल डाटने वाले,<br>\n    पति का प्यार प्रेम से करती पाप काटने वाले,<br>\n    भाव से भजन करूं भय भन्जन आनन्द बांटने वाले,<br>\n    ब्रह्मा रूप विश्व के करता थारे रट कै पां चुचकारे ।।1।<br><br>\n\n    साजन संशय दूर करो सुबह-शाम सूं दासी तेरी,<br>\n    दिलबर दया करो दिल से रहूं प्राण पति की चेरी,<br>\n    प्राणनाथ करो नजर मेहर की आत्म तत्व से टेरी,<br>\n    चित की चून्दड़ी तार चमकती थारे चरणां मै गेरी,<br>\n    सर्वव्यापक साकार ब्रह्मा निराकार जगत से न्यारे ।।2।<br><br>\n\n    पृथ्वी, जल और पवन अग्न में साकार दरसाये,<br>\n    सूर्य चन्द्रमा गगन बिजली में ज्योति ब्रह्मा बताये,<br>\n    चक्षु ग्रहण सरोत्र बाणी रस शुद्ध ब्रह्मा कहाये,<br>\n    16 कला सतलोक प्राणपति निराकार गुण गाये,<br>\n    मिलो तै मोक्ष हुए, नहीं तो ऋषि मुनि, लाख जतन कर हारे ।।3।<br><br>\n\n\n    दंस उंगल ब्रह्माण्ड दिशा दस खण्ड और द्वीप पति जी,<br>\n    सुक्ष्म और अस्थूल कार्य कारण रूप पति जी,<br>\n    स्वर्ग अंतरिक्ष नरक अन्धेरा छाया धूप पति जी,<br>\n    एक मानसिंह का दास थारा सेवक बेकूफ पति जी,<br>\n    गुरु लखमीचन्द की भी टेर सुनो, प्रभु बड़े-बड़े पापी तारे ।।4।<br><br>\n"
      },
      {
        "id": 14,
        "name": "14-एक ठिकाणैं मनचित करकै .....",
        "story": "<b> वार्ता :- राजा मिड़त के देखते ही देखते दूध का पता नहीं चला कि\n    कहां चला गया । राजा ने सोचा कि मेरी बेटी का सच्चा ध्यान\n    और सही लग्न लगी हुई और क्या कहने लगे :-</b><br><br>\n\n\n\n    एक ठिकाणैं मनचित करकै बेटी का विश्वास देख्या,<br>\n    मन्दिर में नहीं दिवा बाती, ईश्वर का प्रकाश देख्या ।।टेक।<br><br>\n\n\n    कित तै आया कितै गया ना, इतना आनन्द कदे भी सहया ना,<br>\n    कुछ बीर मर्द मै भेद रहया ना, करकै खूब तलाश देख्या ।।1।<br><br>\n\n    सच्चा परमपरे केसा धाम, जिसका दुनियां रटती नाम<br>\n    सत-चित-आनन्द श्याम आज, नजर से खास देख्या  ।।2।<br><br>\n\n\n    सच्चा तेज मय रंग छाया, हे ईश्वर तेरी अदभुत माया,<br>\n    फेर बेटी की तरफ लखाया, भक्त ब्रह्मा का दास देख्या ।।3।<br><br>\n\n    लखमीचन्द नै के बेरा था सगत का,<br>\n    दर्शन होणां था अगम अगत का,<br>\n    वो सच्चा सर्जनहार जगत का, खास आश के पास देख्या ।।4।<br><br>\n\n\n"
      },
      {
        "id": 15,
        "name": "15-जितणी सखी सब प्रेम की .....",
        "story": "जितणी सखी सब प्रेम की प्यारी, कोए ब्याही और कोए कवारी<br>\n    सवा पहर के तड़कै सारी नाहण तला पै जाया करती    ।।टेक।<br><br>\n\n\n    भजन करण में सबका फायदा, जाणै ऊंच नीच का कायदा,<br>\n    राधा कृष्ण के नाम गिणा कै, औम की भक्ति ठीक जणा कै,<br>\n    हरे हरे की टेक बणाकै,  गोबिन्द के गुण गाया करती  ।।1।<br><br>\n\n    जम रही एक ठिकाणै नीत, सबकी बड़ी प्रेम की प्रीत<br>\n    गावैं  गीत रेल सी देकै, प्रेम के जल में तबीयत भेकै,<br>\n    गंगा जमना का ना ले कै, मलमल गोते लाया करती ।।2।<br><br>\n\n    करकै भंडारे का बर्त, मावस पूर्णमासी की शर्त,<br>\n    नेम टेम से ब्रत कमाकै,  अपना दिल कपटी समझाकै,<br>\n    गऊ, ब्राह्मण संत जिमाकै, पाछै भोजन खाया करती ।।3।<br><br>\n"
      },
      {
        "id": 16,
        "name": "16-कौण मृग मारण रे त्यातर .....",
        "story": "<b>वार्ता :-  अब मन्दिर से बाहर निकली तो मीरा ने देखा कि तला\n    के दूसरे किनारे पर शिकारी बैठे हैं और दूसरी\n    तरफ मृग जल पी रहे हैं तो मीरां उन शिकारियों को क्या\n    कहती है :-</b><br><br>\n\n\n\n    कौण मृग मारण नै रे त्यार, आडै हुक्म नहीं मेरे बाप का जी ।।टेक।<br><br>\n\n    या सै मेरे पिता की शिक्षा, मिलै मंगते भूख्या नै भिक्षा,<br>\n    जीव की रक्षा चित मैं धारै, जब फन्द कटैगा,<br>\n    तीनूं ताप का जी ।।1।<br><br>\n\n    जले कड़वी नजर लखाओ मत, चिल्ले पै तीर चढाओ मत,<br>\n    पाणी पीवती नै सताओ मत डार,<br>\n    ना तै दंड मिलैगा इस पाप का जी ।।2।<br><br>\n\n    या ईश्वर की चीज रूखाली, बड़ी दया दृष्टि करकै पाली,<br>\n    गाली खावोगे दो चार, कौण नगर घर आप का जी  ।।3।<br><br>\n\n    लखमीचन्द यम के दूत पकड़ करैं आगै, बता इनके आगे तै कित भागै,<br>\n    लागै तेरै यमदूतां की मार, कोण रूक्का सुणैगा विलाप का जी  ।।4।<br><br>\n\n\n"
      },
      {
        "id": 17,
        "name": "17-भूलगे हथियार दोनों मीरां .....",
        "story": "<b>वार्ता :-  जब शिकारियों ने मीरा की आवाज सुनी तो वह अपनी सुध बुध भूल गए तथा हाथों से हथियार झूटकर नीचे गिर गए । वे मीरा को ही देखते रहे ।</b><br><br>\n\n\n\n    भूलगे हथियार दोनों मीरां कान्हीं देखण लागे,<br>\n    देखकै रूप उसका शिकारी दहका खागे  ।।टेक।<br><br>\n\n    शान्ति मैं चन्द्रमा केसी श्यान, तेजी मैं सुबह-शाम केसा भान,<br>\n    और दिनां न्यून लिकडै थे सूरज भगवान,<br>\n    आज चाणचक न्यून आगे  ।।1।<br><br>\n\n    ज्ञानी पुरुष ज्ञान करैं थे, सब कृष्ण का ध्यान करैं थे,<br>\n    एक ओड़ नै अस्नान करैं थे, साधू सन्त और मोड़े नागे ।।2।<br><br>\n\n    सखी तला के ऊपर कै फिरती, जाणूं जल पै मुरगाई तरती,<br>\n    जिसके घर में बासा करती उस माणस के भाग जागे  ।।3।<br><br>\n\n    लखमीचन्द गुरु चरण गहेंगे, इब हम चुपके नहीं रहेंगे,<br>\n    जाकै अपणे राजा तै कहैंगे,  चलो उदयपुर भागे-भागे  ।।4।<br><br>\n\n\n"
      },
      {
        "id": 18,
        "name": "18-दो नयनों के तीर चलैं .....",
        "story": " <b> वार्ता :- वह शिकारी उदयपुर के राणा के शिकारी थे । उन्होंने\n    जाकर राणा के सामने सभी समाचार कह सुनाया ।</b><br><br>\n\n\n    दो नयनों के तीर चलैं थे, एक निशाना खाली कोन्या,<br>\n    यहां तक आ लिये गिरते पड़ते, सोधी तलक सम्भाली कोन्या ।। टेक।<br><br>\n\n    म्हारी थारे चरण बीच गुजर सै,  रचने वाला अजर अमर सै,<br>\n    ईब तलक वाहे सकल नजर सै,  एक तिल पर भी हाली कोन्या ।।1।<br><br>\n\n    ताखड़ी नीवैं ज्यूं बोझ तोलण की, इसी लचक पडै थी डोलण की,<br>\n    मिश्री भरी जबां बोलण की, अमृत तै कम प्याली कोन्या ।।2।<br><br>\n\n    बिसर ना था चाल चलण मै, मन मोह लिया नजर मिलन मैं,<br>\n    कसर ना देखी चमन खिलण मैं, पास बाग का माली कोन्या  ।।3।<br><br>\n\n    लखमीचन्द नै आश दर्श की, सबसे ज्यादा बात हर्ष की,<br>\n    राजा मिड़क कै बेटी 18 वर्ष की, ब्याही सगाई और घाली कोन्या ।।4।<br><br>\n\n"
      },
      {
        "id": 19,
        "name": "19-जिसकै बेटी घरां श्याणी .....",
        "story": "<b> वार्ता :-  राणा मीरा के पिता को पत्र लिखता है ।</b><br><br>\n\n    जिसकै बेटी घरां श्याणी उसनै नीदं किसी आणी,<br>\n    चाहिये रोटी भी ना खाणी, राणी डूबगी कती  ।।टेक।<br><br>\n\n\n    शिकारी नै हूर तला पै फेटी, भूप नै रीत जगत की मेटी,<br>\n    बेटी किसकै भरोसै जाई, तनै या इब तक कोन्या ब्याही,<br>\n    मीराबाई जिसी लुगाई, बताई जोर की सती ।।1।<br><br>\n\n\n    इस लड़की नै ब्यादे मेरै, और के या द्रव कमावैगी तेरै,<br>\n    गेरै इज्जत मै मल मूत्र , मतना दिए बात का उत्तर,<br>\n    करकै म्हारे गेल्यां  सुत्र-पुत्र जन्मैगी जती ।।2।<br><br>\n\n    इसा ना सूं  मैं गाली बकदूं, सहम मै ओछी मन्दी तकदूं,<br>\n    लिखदूं चिटठी लेकै जाईये, राजा पाछै भोजन खाइये,<br>\n    कुछ पुण्य मैं पैसा लाइये, चाहिये टोहवणा पति  ।।3।<br><br>\n\n\n    या भोगैगी ऐश आनन्द नै, ओढैगी ब्याह शादी के कन्ध नै,<br>\n    माला लखमीचन्द नै टेरी, अर्जी चिट्ठी मैं लिख गेरी,<br>\n    लागै धर्मराज घर फेरी, तेरी होगी के गति ।।4।<br><br>\n\n"
      },
      {
        "id": 20,
        "name": "20-श्याणी बेटी घरां कंवारी .....",
        "story": "<b>वार्ता :- दूसरी चिट्ठी राजा मृतभूप के नाम लिखता है । उस चिट्ठी का मजबून क्या था । :-</b><br><br>\n\n\n    श्याणी बेटी घरां कंवारी तेरे कुल कै लाणा होगा,<br>\n    मात-पिता सिर भार चढै फेर कडै ठिकाणा होगा ।। टेक।<br><br>\n\n    श्याणी बेटी घरां राखरा ध्यान कडै फिररा सै,<br>\n    इतना भारी घडा पाप का क्यों ठाडा भररया सै,<br>\n    पाप रूप का बान्ध भरोटा क्यों सिर पै धररया सै,<br>\n    घर वर टोहकै ब्याह देणी थी क्यों जिवता मररया सै,<br>\n    भाईयां की पंचायत जुडै उडै तनै शरमाणा होगा  ।।1।<br><br>\n\n    इसनै जन्म लिया गर्भ तै या खुद भगवान नहीं सै,<br>\n    समय पै आकै कुकर्म रचदे क्यूं बेईमान नहीं सै,<br>\n    साधू मोडे़ घरां पड़े रहै तनै कुछ पहचान नहीं सै,<br>\n    टुकड़े खा-खा पेट पालता तनै पूर्ण ज्ञान नहीं सै,<br>\n    कराण फैसला धर्मराज घर सबनै जाणा होगा ।।2।<br><br>\n\n\n    बड़े-2 ऋषि भागगे डरकै विषय काम तै,<br>\n    ये जब चाहवैं चाहे जिसनै खोदें त्रिया घर और गाम तै,<br>\n    सब रजपूति भय मानै मेरे उदयपुरी नाम तै,<br>\n    इस लड़की नै ब्याहदे मेरै और के मिलैगा राम तै,<br>\n    चिट्ठी देकै ब्राह्मण भेज्या तू समझाणा होगा  ।।3।<br><br>\n\n    लखमीचन्द जैसा लिखा कलम से वैसा पास करूंगा,<br>\n    कन्यादान दे राजी हो कै मैं पूर्ण आश करूंगा,<br>\n    नहीं तै तेरा गढ़ तोड़ण का कोए ढंग तलाश करूंगा,<br>\n    तेरे गाम किले गढ़ कोठयां का एक छन्न मैं नाश करूंगा,<br>\n    कै तै डोला दे राजी तै, ना तै फेर धिंगताणां होगा ।।4।<br><br>\n\n"
      },
      {
        "id": 21,
        "name": "21-उदयपुर तै चिट्ठी आगी .....",
        "story": "<b>वार्ता :- एक ब्राह्मण को बुलाकर चिट्ठी देकर सब समझा दिया\n    तथा उस ब्राह्मण ने वह चिट्ठी जाकर मृतभूप को दे दी । चिटठी पढ़कर राजा अपनी राणी से क्या कहता है :-</b><br><br>\n\n\n    उदयपुर तै चिट्ठी आगी बात कहण की ना,<br>\n    महारे मैं श्रद्धा इसे बोल सहण की ना  ।।टेक।<br><br>\n\n\n    श्याणी बेटी घरां राख कै सिल छाती पै धरली,<br>\n    मीराबाई मेरी बेटी तू होतेयें क्यों ना मरगी,<br>\n    ईब बज्जर केसी छाती करली खैर रहण की ना ।।1।<br><br>\n\n    बेटी के सत्संग योग का न्यूं दुख भरणा होगा,<br>\n    और जतन ना ठाकुर जी बस थाराए शरणा होगा,<br>\n    इब स्याहमी होकै मरणा होगा टाल फहण की ना ।।2।<br><br>\n\n    जब तै सुणी सै डोला दे दे जां मरया शरमां,<br>\n    पर धन ऊपर जी ललचावै सौदे अब अपने कर्मां,<br>\n    एक चकोर के भटके तै चन्द्रमा की कोर गहण की ना ।।3।<br><br>\n\n    लखमीचन्द सदा बस रहते सतगुर जी के ज्ञान कै,<br>\n    मेरे मन में न्यू आवै लिख भेजूं बेशक लड़ले आण कै,<br>\n    शर्म ल्याहज उस बेईमान कै किसे की बेटी बाहण की ना  ।।4।<br><br>\n\n"
      },
      {
        "id": 22,
        "name": "22-कुछ डर ना सै पिया .....",
        "story": " <b> वार्ता :- अब राजा की बात सुनकर राणी क्या कहती है :-</b><br><br>\n\n    कुछ डर ना सै पिया जगत का ब्योहार,<br>\n    मैं तै अपणी बेटी नै सूं ब्याोहण नै त्या र  ।।टेक।<br><br>\n\n    चाहिए बात धर्म की कहणी, चाहे पडो तन पै विपता सहणी,<br>\n    श्याएणी बेटी कंवारी रहणी, बडे शर्म की कार  ।।11<br><br>\n    दुनियां न्यूं बेटी नै ब्याहती, बेटी पिता का शुकर मनाती,<br>\n    जैसे स्वर्ग मै गए थे ययाति, जिसकै धेवते थे चार ।।2।<br><br>\n\n    ऋषि जुरतकार घूमता फिरया, उसनै ध्याान अपने पितरों का धरया,<br>\n    नागनी जुरतकारी को वरया, बेडा आस्तिक नै करया,<br>\n    मामा नाना जी का पार  ।।3।<br><br>\n\n    सच्ची कार करे तै सती, पिता पति सुत बिन दुख हो अती,<br>\n    स्त्री की गति हो सै पति के आधार  ।।4।<br><br>\n\n    लखमीचन्द\u200D ज्ञान की टक्कर, बीर न तै कुछ ना चाहता मक्कर,<br>\n    यो तै लगरया सै चक्कर, आवागमन का संसार  ।।5।<br><br>\n"
      },
      {
        "id": 23,
        "name": "23-मीरा का भी कुछ ध्यान .....",
        "story": " <b>वार्ता:-  राणी राजा को क्या कहती है ।</b><br><br>\n\n    मीरा का भी कुछ ध्यान सै हो सुण साजन मेरे,<br>\n    या होरी सै ब्यावण जोग ।।टेक।<br><br>\n\n    मैं बोलू सू बणकै ढेठी, मनै तै एक जन्मी थी जेटी,<br>\n    क्यों तनै रीत जगत की मेटी,<br>\n    जिनकै बेटी घरां जवान सै, न्यूं कहैं बड़े बडेरे<br>\n    रहै माणस मरे केसा सोग ।।1।<br><br>\n\n    सजन मेरे क्यों डूबै, गुण पढ़कै, बात मै ना कहती बढ चढ कै,<br>\n    जगत में कन्यादान से बढ़कै, और नहीं पुण्यदान सै,<br>\n    दे बेटी नै फेरे ना तै हसैंगे जगत के लोग ।।2।<br><br>\n\n    पीले भक्ति रस का प्याला, रटले हरी नाम की माला, <br>\n    जुणसा धर्म गृहस्थी आला, जो ना समझै के इंसान सै,<br>\n    ना तै फेर पशु भतेरे, तू रहा आन्नदी भोग ।।3।<br><br>\n\n    मानसिंह गुरू प्रेम की बाणी, लखमीचन्द तनै कोन्या जाणी, <br>\n    न्यूंं बतलावै थे राजा राणी, जिनकै सच्चे गुरू का ज्ञान सै,<br>\n    उनके दूर अन्धेंरे कटैं, होवैं पाप नष्ट सब रोग  ।।4।<br><br>\n"
      },
      {
        "id": 24,
        "name": "24-बीरां आला चाल चलण ना.....",
        "story": "बीरां आला चाल चलण ना, याहे बात एक खोटी देखी,<br>\n    हाथ के मै माला, साधू बाणे के मैं लोटी देखी  ।। टेक।<br><br>\n\n\n    मुख से रटन लगी हरी हर की, जमीं पै कुशा जगांह बिस्तर की,<br>\n    तोल में केवल 15 सर की, आंख दो मोटी-मोटी देखी,<br>\n    पिंडी पै पडै थी झोल सवा गज की चोटी देखी ।।1।<br><br>\n\n    गुण भक्ति की बात चल री थी, शब्द में एक आवाज मिल री थी,<br>\n    इकतारे में घलरी थी हरे बांस की सोटी देखी,<br>\n    भूरी-भूरी आंगली ढाई इंच से भी छोटी देखी ।।2।<br><br>\n\n    साधु सन्त पड़े थे सारे, सखियां के भी फिरै थे लंगारे,<br>\n    तुम्बे और इकतारे साधु सन्ता की लंगोटी देखी,<br>\n    खुलरे थे भंडारे हलवा-पुरियां की रोटी देखी ।।3।<br><br>\n\n    लखमीचन्द कह प्रेम जाग रहया, मन पक्षी की तरह भाग रहा,<br>\n    चीते की ज्यों लंक लाग रहा, मर्दां आली पोटी देखी,<br>\n    दुनियां के पदार्थां तै करड़ी घीटी-घोटी देखी ।।4।<br><br>\n\n"
      },
      {
        "id": 25,
        "name": "25-मीरा आज्याच बान बैठले .....",
        "story": "<b> वार्ता:-  अब मीरा की सखियां मीरा को क्या कहती है :-</b><br><br>\n\n\n    मीरा आज्या बान बैठले पिया जी की प्यारी होज्या,<br>\n    सब बात की जाण पटै जब सासरे की त्यारी होज्या  ।।टेक।<br><br>\n\n    के फायदे फैल करे तै, जाण तनै पटैगी सैल करे तै,<br>\n    अपने पिया की टहल करे तै, क्यूकर धर्म की हारी होज्या,<br>\n    पति की आत्मा शुद्ध करण नै, तू गंगाजल की झारी होज्या ।।1।<br><br>\n\n    कदे खोलै कदे नेत्र बोचै , एकली तरहां मीन की लोचै,<br>\n    इब तै मीरा न्यूं  सोचै सै, सब झगड़े तै न्यारी होज्या ,<br>\n    हवा बुरी सै अकल बिगड़ज्या, नूण बराबर खारी होज्या ।।2।<br><br>\n\n    अपने पति के संग रहणा, आनन्द सभी तरहां का सहणा,<br>\n    लाड करूं ले पहर ले गहणा, अब तू साथण म्हारी होज्या,<br>\n    सासु के पायां में पड़े तै, सफल जिन्दगी सारी होज्या ।।3।<br><br>\n\n    लखमीचन्द शर्म पै जमज्या, सच्चे नेम कर्म पै जमज्या,<br>\n    जो पुरुष स्त्री धर्म पै जमज्या\u200D, मुक्ति का अधिकारी होज्या ,<br>\n    योगी केसी गति सति की, जो सत से पति की पुजारी होज्या ।।4।<br><br>\n"
      },
      {
        "id": 26,
        "name": "26-मीराबाई ब्याह करवाले .....",
        "story": " मीराबाई ब्याह करवाले बान तेल में नहाया करिये,<br>\n    पांच सात दिन ब्याह के रहज्यां हंस बनवाड़े खाया करिये ।।टेक।<br><br>\n\n    हो कै सच्ची नार पति की, रहकै आज्ञाकार पति की,<br>\n    बण ताबेदार पती की दिन और रात हंसाया करिए ।।1।<br><br>\n\n    बरतिए सब धन मेवा करकै, पार लगाईये खेवा करकै,<br>\n    सास नणद की सेवा करकै, सुती भी ना ठाया करिये ।।2।<br><br>\n\n    आडै रह जमीं पै लेटी, तनै क्यूं रीत जगत की मेटी,<br>\n    जण साजन घर बेटा-बेटी गोदी बीच खिलाया करिये ।।3।<br><br>\n\n    कहे की ले मान अकल की खोई, ना माचज्यागी बिदगाई,<br>\n    करकै पति की रोज रसोई, पंखा ढोल जिमाया करिये ।।4।<br><br>\n\n    माईचन्द कहैं हंस खिलकै, इब तू जाइए सजन घर चलकै,<br>\n    बीरां की टोली में मिलकै, गीत उमंग के गाया करिये ।।5।<br><br>\n\n"
      },
      {
        "id": 27,
        "name": "27-ब्या ह शादी की नहीं जरुरत .....",
        "story": " <b>वार्ता अब मीरा अपनी मां को क्या कहती है :-</b><br><br>\n\n\n    ब्याह शादी की नहीं जरुरत परम शान्ति मन मैं,<br>\n    तेरी बेटी की ज्ञान ध्यान से ल्य हुई हरि भजन मैं ।।टेक।<br><br>\n\n\n    कर्म करया माणस का हरगिज नही टलैगा,<br>\n    पाप पुन करया बन्दे की हरदम साथ चलैगा,<br>\n    बिन सतसंग उपदेश धर्म बिन गल में झाड़ घलैगा,<br>\n    ज्ञान रूप की अग्नि बिन ना कर्म का ढेर जलैगा,<br>\n    भजन करे तै राम मिलैगा घरां रहो चाहे बन मैं ।।11<br><br>\n\n    हरि भक्त की रक्षा तै खुद कृष्ण मुरारी करै सैं,<br>\n    जो सच्चे दिल से रटा करैं सै पूर्ण प्यार करै सैं,<br>\n    काम,क्रोध,मद,लोभ की आशा सब नर नार करैं सैं,<br>\n    मनै सब तरियां मन मार लिया इब के तकरार करैं सैं,<br>\n    छोड़ दिया दुनियां का धन्धा  हुआ ज्ञान चान्दना तन में ।।2।<br><br>\n\n    पुरुष स्त्री एक भाव करें, जब एक आत्मा जरजया,<br>\n    विषय वासना उन बन्दां की, सौ-सौ कोस डिगरज्या,<br>\n    धर्म और ज्ञान चलैं जिन्दगी संग, के ल्याया के धरज्याद,<br>\n    मनै तजदिये हार सिंगार उपाधि, सब तरियां मन भरज्या,<br>\n    भूल कै माणस फंसैं जाल में फूल कै माया धन मैं  ।।3।<br><br>\n\n    मनुष्य पशु पक्षी कीड़े मैं, वो एक आत्मा रखते,<br>\n    कुत्ते काग चण्डाल वृक्ष में ऋषि महात्मा लखते,<br>\n    वृद्ध तरण और जन्म मरण, कदे नहीं खात्मा तकते,<br>\n    पवन अग्न जल धरण गगन, फल फूल पात मैं पकते,<br>\n    कहैं लखमीचन्द कृष्ण जगत मैं, जगत श्री कृष्ण मैं  ।।4।<br><br>\n"
      },
      {
        "id": 28,
        "name": "28-मीराबाई नाम हूर का .....",
        "story": " मीराबाई नाम हूर का, वा भजनां की लाड़ी देखी,<br>\n    शीशे बरगा गात चमकणा, तन पै भगमा साड़ी देखी ॥टेक।<br><br>\n\n    हूर के मोटे मोटे नयना, तुलसी की माला नित का गहना,<br>\n    पिंजरे के मैं रुकरी मैंना, दोनों बन्द किवाड़ी देखी,<br>\n    खोलण आला पास नहीं, न्यूं कर्मां की माड़ी देखी ।।1।<br><br>\n\n    पार्वती आला भेष नहीं था, धोरै उड़ै महेश नहीं था,<br>\n    हाली का उड़ै लेश नहीं था, सन्नी सांटा नाड़ी देखी,<br>\n    कात पछेला और पणिहारी, धोरै धरी कुल्हाड़ी देखी ।।2।<br><br>\n\n    लिखणे आला अजर अमर था, लिखणिंया मैं सही गुमर था,<br>\n    कोहणियां तक का पीताम्बर था,  दोनों भुजा उघाड़ी देखी,<br>\n    ओम नाम नैं रट रही थी, एक माला धरी अगाड़ी देखी ।।3।<br><br>\n\n    दुनिया में दस दिन का मेला, फेर उड़ज्यागा हंस अकेला,<br>\n    गुरु मानसिह का लखमीचन्द चेला खिली हुई फुलवाड़ी देखी,<br>\n    गाणा बजाणा आता कोन्यां, घणी दुनिया मुहं पाडी देखी ।।4।<br><br>\n\n"
      },
      {
        "id": 29,
        "name": "29-मात पिता नै धर्म छोड़ दिया .....",
        "story": "<b>वार्ता :-  अब मीरा क्या कहती है ।</b><br><br>\n\n    मात पिता नै धर्म छोड़ दिया महाराणां तै डर कै,<br>\n    पति का प्रेम भुलावण लागे क्यों धिंगताणा करकै  ।।टेक।<br><br>\n\n    मैं संग थी मेरी माता के मेरी पूजा बीच निगाह थी,<br>\n    एक बनड़ा आया मन्दिर पूजण बारात सजी संग जा थी,<br>\n    मैं बोली यो कौण कित जा समझावणियां मां थी,<br>\n    वा बोली यू बनड़ी ब्याहवै जिसनै पति की चाह थी,<br>\n    मैं बोली मेरा कौण पति झट हाथ लगाया गिरधर कै  ।।1।<br><br>\n\n    ब्राह्मण,क्षत्री,वैश्य,शुद्र नै कर्म जाणना चाहिए,<br>\n    कर्म तै न्यारी चाल चलै तै भ्रम जाणना चाहिए<br>\n    अपणा कूढा हो ठाडा हो तै, नरम जाणना चाहिए,<br>\n    आदमदेह मैं जन्म धार कै धर्म जाणना चाहिए<br>\n    ना तै कलू बीच मैं पछताओगे खुले मुखेरे चरकै  ।।2।<br><br>\n\n    धर्म छुटाणा चाहो तै के यमपुर का गौरा सै,<br>\n    लेह-देह लेह-देह मार पीट हो जब कित धर धोरा सै,<br>\n    महाराणा नैं हांगा करकै धन गरीबां का चोरया सै,<br>\n    पलटन फौज रसाले का उसकै सहम नशा होरया सै,<br>\n    पहलम तै के जाण नहीं थी प्याउं दूध कटोरे भरकै ।।3।<br><br>\n\n    इसी कार तै दुनिया के मां चोर और जार करैं सैं,<br>\n    मैं झूठी उस महाराणा का फेर क्यों इतबार करैं सैं,<br>\n    मात-पिता बेटी का संकल्प एक ही बार करैं सैं, <br>\n    सती बीर के दो-दो बालम कोढ़ त्यवाहर करैं सैं, <br>\n    लखमीचन्द कहै मेरे भजन का होगा फैंसला हर कै ।।4।<br><br>\n"
      },
      {
        "id": 30,
        "name": "30-मीरा दासी भगवन की री .....",
        "story": "<b> वार्ता :-  अपनी प्यारी बेटी की बात सुनकर मां कहने लगी कि\n    बेटी अब तुम समझदार और जवान हो गई हो । तुम्हारे\n    पिता जी अब तुम्हारे विवाह का इन्तजाम कर रहे हैं । अब\n    तुम अपने सादे वस्त्र उतार दो और सास के घर जाने के\n    लिए तैयार हो जाओ । मीराबाई अपनी मां को क्या जवाब\n    देती है ।</b><br>\n\n    मीरा दासी भगवन की री मां, गैरां की गैल खन्दावै मतन्या  ।।टेक ।<br><br>\n\n    मां तनैं कहूं जोड़ के हाथ, मेरा दुख पाया कोमल गात,<br>\n    तू जाणनिया बात मेरे मन की री मां, दुनियां के लोग हंसावै मतन्या,<br><br>\n\n    बता दे कुणसा अवसर चूकी, मारी चोट जिगर मैं दुखी,<br>\n    मैं भूखी ना जर धन की री मां, अण दोषी कै दोष लगावै मतन्या।।2।<br><br>\n\n    मन्दिर मै सब सखियां थी पास, मैं तनै उड़ै भी जांच ली थी खास,<br>\n    पिया जी की दास घणे दिन की री मां, मेरा जलती का खून जलावै मतना ।।3।<br><br>\n\n    लखमीचन्द भजन मै लाग, जाण कै क्यों फोड़े सै मेरे भाग,<br>\n    या दुनिया सै नाग बिना फन की री मां, तू सब की ढाल लहरावे मतना  ।।4।<br><br>\n\n\n\n"
      },
      {
        "id": 31,
        "name": "31-मेरी पिया जी के चरणन मै .....",
        "story": " <b> वार्ता :- अपनी सखियों की बात सुनकर मीरा क्या जवाब देती है।</b><br><br>\n\n    मेरी पिया जी के चरणन मै लग्न लगी, श्री ठाकुर जी के साथ,<br>\n    उम्र भर प्रण निभाऊंगी ।<br><br>\n\n\n    सखी मेरी लग्न लगी हरि हर मैं, सच्चे पति का प्रेम जिगर मै,<br>\n    जब जोत मन्दिर के मैं जगण लगी, वो करी प्रेम की बात,<br>\n    ना भूलू चाहे मर जाऊंगी  ।।1।<br><br><br>\n\n    के करणा सै लाल खिला कै, मैं खुशी गोबिन्द के गुण गाकै,<br>\n    मनै लोभ दिखाकै ठगन लगी, थारी के बीरां की जात,<br>\n    राहण दो ना सौ खोट बताऊंगी ।।1।<br><br>\n\n\n    मैं जति-पति की नार, तुम झगड़ो सो बिना विचार,<br>\n    सौ बार पिया जी के पगन लगी, हाजिर कर लिया गात,<br>\n    इबकै मै आंख चुराऊंगी ।।3।<br><br>\n\n    लखमीचन्द उठ देख जाग कै, सतगुरु जी के पायां लाग कै,<br>\n    जै मैं प्रण त्याग कै भगन लगी, जां रूठ मेरे रघुनाथ,<br>\n    फेर किस तरह मनाऊंगी  ।।4<br><br>\n\n"
      },
      {
        "id": 32,
        "name": "32-बेटा कर पाली बेटी.....",
        "story": "<b> वार्ता :- अब मीरा को डोले मै बैठने के लिए मजबूर होना पड़ा और\n    डोले में बैठते समय उसने भगवान श्री कृष्ण की तस्वीर भी\n    छुपाकर अपने साथ रख ली । तब उसकी मां मीरा को क्या\n    कहती है ।</b><br><br>\n\n\n    बेटा कर पाली बेटी, आज दिल तै तोड़ गेरी,<br>\n    दुश्मन के आगै पेश चली ना मेरी  ।।टेक।<br><br>\n\n    और नहीं कोए लड़का-लड़की, तू एक जणी थी जेठी,<br>\n    लाल कणी-मणी दान दिया, मनैं बणकै घणी ढेठी,<br>\n    कित पेट पाड़कै मरज्यां बेटी, करूं काया की ढेरी  ।।1।<br><br>\n\n    फूली नहीं समावै थी, जब सखियां मैं गाया करती,<br>\n    सखी सहेली कट्ठी हो कै, मन्दिर में जाया करती,<br>\n    जिसनै दूध पिलाया करती, वैहें रक्षा करैगे तेरी  ।।2।<br><br>\n\n    मेरे लेखै परमेश्वर ठाकुर, जो ओरां के लेखै पाथर सै,<br>\n    तेरा पिता छिक लिया नाट कै, जो अकलमन्द चातर सै,<br>\n    ले लुकमा लाल तेरी खातिर सै, क्यों नजर परे नै फेरी  ।।3।<br><br>\n\n    लखमीचन्द मत कम करिये, इज्जत मात-पिता के घर की,<br>\n    मनै बान्दी देदी टहल करण नै, बात नहीं डर की,<br>\n    वे पार गये जिननै माला हर की रात दिनां टेरी  ।।4।<br><br>\n\n"
      },
      {
        "id": 33,
        "name": "33-पल्ला ठाकै देखण लाग्या .....",
        "story": " <b> वार्ता :- अब राणा मीराबाई को देखने की गर्ज से पर्दे को\n    हटाता है । पर्दा हटाते ही उसको मीरा के दर्शन हुए । मीरा\n    के रूप को देखकर राणा क्या कहता है :-</b><br><br>\n\n\n    पल्ला ठाकै देखण लाग्या चीज कर्म के फेरे आली,<br>\n    डोले के मैं बैठी देखी चन्द्रमा से चेहरे आली  ।।टेक ।<br><br>\n\n    बहुत से जन्म लें नाम धरण नै, नर सच्चे ना तजैगें प्रण नै,<br>\n    डांगर की कित श्रद्धा चरण नै, तू दूब लटकरी झेरे आली ।।1।<br><br>\n\n    तू आज मनैं चीज कर्म कर पागी, देख़ कै आनन्दी सी छागी,<br>\n    गोरी तेरा रूप देख शरमागी, जो घरां बोहड़िया मेरे आली  ।।2|<br><br>\n\n    क्यों बोलण चालण तै डरती, होले प्रीतम के संग भरती,<br>\n    तेरे दोनों होठां पर कै फिरती, लपलप जीभ गवेरे आली ।।3।<br><br>\n\n    मत बोलण चालण तै डरिये, तु मनै देख प्रेम मै भरिये,<br>\n    लखमीचन्द की रक्षा करिये, री मन्सा देवी ननेरे आली  ।।4।<br><br>\n\n\n\n"
      },
      {
        "id": 34,
        "name": "34-म्हारे घर तै ठा लाया.....",
        "story": "<b> वार्ता :- मीरा राणा को क्या कहती है :-</b><br><br>\n\n\n    म्हारे घर तै ठा लाया, मेरा लहणा भाई रे,<br>\n    पर्दा उठाया के कुछ कहना भाई रे  ।।टेक।<br><br>\n\n    समझ कै बैठी सूं ईश्वर के धन्धे मैं,<br>\n    फंसाये सै तै दिल फंसता ना काम गन्दे मैं,<br>\n    चिड़ी मारी के फन्दे मै ना फहना भाई रे ।।1।<br><br>\n\n    तेरी बातां नै सुण-सुण कै जी मेरा डरया सै,<br>\n    इतना भारी घड़ा पाप का क्यों ठाडा भरया सै,<br>\n    पाछले डोले मैं धरया सै, मेरा गहणा भाई रे  ।।2।<br><br>\n\n    दुनियां मैं के जीणा माणस नर्म का,<br>\n    सिर पर तै दिये तार भरोटा भ्रम का,<br>\n    लिखा जो कर्म का, दुख सुख सहणा भाई रे  ।।3।<br><br>\n\n    लखमीचन्द मत भूलिए भगवान की अदा,<br>\n    ना तै कोए दिन में देख लियो बन्जारा सा लदा,<br>\n    इस दुनियां मै सदा सदा ना रहणा भाई रे ।।4।<br><br>\n\n"
      },
      {
        "id": 35,
        "name": "35-दुनियां में रूके रोले की .....",
        "story": "<b>वार्ता :- डोले से उतारने आई औरतों ने क्या कहा : -</b><br><br>\n\n    दुनियां में रूके रोले की बीर मीराबाई सै,<br>\n    चालों री लुगाईयो देखैगे वा के-के लाई सै  ।।टेक।<br><br>\n\n    धन-धन म्हारे भाग इनै पां टेके आण कै,<br>\n    कुणबा राजी होज्या जब चलै घूंघट ताण कै,<br>\n    सब तै सुथरी जाण कै राजा नै ब्याही सै  ।।1।<br><br>\n\n    तील रेशमी पहर रही, सिर पै हरी-भरी खेशी,<br>\n    होठां पै पाना की लाली दांतां पै मेषी,<br>\n    मीरा केसी इस दुनियां में ना और लुगाई सै  ।।2।<br><br>\n\n    सौ बुगचां मैं तील रेशमी न्यारी धर री सै,<br>\n    हीरे-पन्ने मोहर अशरफी चाला कर री सै,<br>\n    100 डाल्या मैं भर री घणी मिठाई सै ।।3।<br><br>\n\n    लखमीचन्द नै कहैं बेकूफ, कसर आवाज की,<br>\n    पुरजे ऊपर देखी जा अकल घड़ी साज की,<br>\n    कुछ महारे महाराणां महाराज की तकदीर सवाई सै  ।।4।<br><br>\n"
      },
      {
        "id": 36,
        "name": "36-बड़ी उमर की मात बराबर .....",
        "story": "बड़ी उमर की मात बराबर मेरी उमर के भाई,<br>\n    बाल अवस्था बेटी के तुल, मां नै विधि बताई  ।।टेक।<br><br>\n\n    टूम ठेकरी गहणा वस्त्र सदा नहीं रहणा सै,<br>\n    मनै पूजा करकै तिलक चढ़ा लिया या बिन्दी बैणा सै,<br>\n    भजन कलंगी पति परमेश्वर का योहे सच्चा गहणा सै,<br>\n    सत्संग ज्ञान विचार करो मेरे सतगुर का कहणा सै,<br>\n    ना तै खेल कूदण मै जा जिन्दगी, के सदा का पट्टा ल्याई  ।।1।<br><br>\n\n    काम देव और अहंकार की थारी आंख भरी ना लजती,<br>\n    काम क्रोध मद लोभ की आस कदे ना तजती,<br>\n    पति बिना ना प्रेम प्रजा की सहज तान ना बजती,<br>\n    संशय का सुख त्याग सखी सच्चे सजन बिना ना सजती,<br>\n    मनैं ज्ञान-विज्ञान पति के रंग मैं या साड़ी खूब रंगाई  ।।2।<br><br>\n\n    सकल पदार्थ छोड़ जगत के दिल नै थमां रही सूं,<br>\n    नाम सही कृष्ण सच्चे का हृदय जमा रही सूं,<br>\n    प्राणनाथ के खाक चरण की तन में रमा रही सूं,<br>\n    व्यापक पति,पति के अन्दर सबर से समा रही सूं<br>\n    मैं तै न्यूं जाणूं थी भगतां का डेरा, थारै धन की भूख पाई  ।।3।<br><br>\n\n    नहीं रंग रूप रहै एक सा ना सदा रहै जवानी,<br>\n    सदा नही कोए निर्धन देख्या ना सदा राजा रानी,<br>\n    सदा नहीं धनवान कोए सदा नहीं जिन्दगानी,<br>\n    सदा नाम साई सच्चे का बाकी पवन रहै ना पानी,<br>\n    लखमीचन्द दुख-सुख तै डर कै, कदे खल खाई ना भल आई  ।।4।<br><br>\n\n"
      },
      {
        "id": 37,
        "name": "37-मेरा तेरे में हित सै गोरी.....",
        "story": "<b> वार्ता :- राणा क्या कहता है। :-</b><br><br>\n\n    मेरा तेरे में हित सै गोरी, तेरा विघ्न में चित सै गोरी,<br>\n    पत्थर में पति कित सै गोरी तेरै भूल घनेरी सै  ।।टेक।<br><br>\n\n    तेरे मात-पिता नै शिवासण करकै ब्याही,<br>\n    पर उननै लखण कायदे नहीं सिखाई,<br>\n    भाई कहण लगी ब्याहे वर नै, दुख दे री सै तारा नर नै,<br>\n    पती कहण लगी पात्थर नै, किसी डूबा ढेरी  ।।1।<br><br>\n\n    अरै तेरे दुख दर्द नै भूने, दिन तै रात लागते दूने,<br>\n    अरै सूने कुर्सी मेज तेरे बिन, और क्याहें में ना हेज तेरे बिन,<br>\n    चन्द्रमा के तेज तेरे बिन रात अन्धेरी   ।।2।<br><br>\n\n    पति के संग में आनन्द सहणा, परी मान ले राणा का कहना,<br>\n    बन्ध कै रहणा धर्म आड़ कै, रै गोरी! बिना पति कित लाड सै रै गोरी,<br>\n    रांणा की ज्यान काड, रै गोरी!  मुठी में ले रही  ।।3।<br><br>\n\n    लखमीचन्द कहै प्रेम जगाले मनै अपना सोच सगा ले,<br>\n    लग्न लगाले ब्याहे वर पै, क्यों ढेरी करै ज्यान पत्थर पै,<br>\n    मेरे कहे की मान, सिर पै नाचै मौत बछेरी सै ।।4।<br><br>\n\n"
      },
      {
        "id": 38,
        "name": "38-बरतणी पडै सैं रीत दुनियां .....",
        "story": " <b>वार्ता :- राणा के कहने के बाद भी मीराबाई राणा को भाई ही कहती रही । राणा ने डोला चलता कर दिया और उदयपुर |\n    में आ पहुंचा । उदयपुर की औरत इन्तजार में थी वो डोले\n    से मीरा को उतारने चली ।</b><br><br>\n\n\n\n    बरतणी पडै सैं रीत दुनियां व्यवहार की,<br>\n    म्हारा छैल बन्ना ल्याया बड़ी बेटी साहूकार की  ।।टेक।<br><br>\n\n    मीरा जी की उमर जवान है, किसी रस की भरी जबान सै,<br>\n    पड़ै बिजली केसा साया, जाणूं धार तलवार की  ।।1।<br><br>\n\n    इस मीरा गौरी के भाग सै, कुछ पूर्बले कर्म की लाग सै,<br>\n    अच्छा जोड़ी का वर पाया, बनड़ी दासी भरतार की ।।2।<br><br>\n\n    पवन केसे झोके लागैं, केले केसे पात मैं,<br>\n    गोरेपन में कसर नहीं है, मीरा जी के गात मैं ,<br>\n    आच्छा चीकणा बताया, जाणूं कच्ची कली अनार की ।।3।<br><br>\n\n\n    दुनियां का रासा चला, जाणू किसके गल फांसा घला,<br>\n    इसमैं के लखमीचन्द उम्हाया या चहल बाजी दिन चार की ।।4।<br><br>\n\n\n"
      },
      {
        "id": 39,
        "name": "39-रै बस टाल करो बतलावण .....",
        "story": "<b>वार्ता :- जब नगर की औरतें डोले के पास आई तो राणा उन\n    औरतों से क्या कहने लगा :-</b><br><br>\n\n\n    रै बस टाल करो बतलावण की,<br>\n    इसनै चुपकी नै ले चाओ महल मैं  ।।टेक।<br><br>\n\n    इसका ध्यान कहीं-कहीं सै, म्हारी इसकी जोट सही है,<br>\n    इब घड़ी नहीं सै शरमावण की, हरदम बान्दी रहैंगी टहल मै ।।11<br><br>\n\n    मांगै सो चीज खुवा दो, गर्म पाणी तै खूब नुहा दो,<br>\n    सुवा दो जगह लोट लगावण की, बिस्तर रूई कैसे पहल मै ।।2।<br><br>\n\n    या मुसकिल घड़ी आण कै सधी, तुम भूल जाओ ना कदी,<br>\n    विधि समझा दयो टूम बजावण की, जैसे नारे जुड़ चले दो बहल मैं ।।3।<br><br>\n\n    चीज सब ठाकै महल में धरो, इसनै देख प्रेम मैं भरो,<br>\n    बात करो ब्याह करवाण की, इस मीरा गोरी की गैल में ।।4।<br><br>\n\n    लखमीचन्द नहीं किसे तै घाट, करै ना कदे किसे की काट,<br>\n    बाट देखियो म्हारी आवण की, जब हम दोनों चले जां सैल मैं  ।।5।<br><br>\n"
      },
      {
        "id": 40,
        "name": "40-आओ सखी आओ सखी.....",
        "story": "<b> वार्ता :- सभी औरत मीराबाई को गीत गाती हुई डोले से उतार\n    लाती हैं। घर के अन्दर ले जाकर पीढा बिछा दिया और\n    मीरा को पीढे पर बैठा दिया । मीरा के कीर्तन का समय हो\n    गया । उसने कीर्तन शुरु कर दिया ।</b><br><br>\n\n\n    आओ सखी आओ सखी आओ सखी हे, धर्म मंडली मैं  ।।टेक।<br><br>\n\n    हे सखी भजन करो हर जी के, अलग होज्यांगे सब डर जी के,<br>\n    सच्चे दिल में गुण गिरधर जी के, गाओ सखी,<br>\n    गाओ सखी गाओ सखी हे, धर्म मंडली मै  ।।1।<br><br>\n\n    मेरा चित गिरधर जी तै प्रसन्न, चौकस दया करैं श्री कृष्ण,<br>\n    दिल का दूर अन्धेरा दर्शन, पाओ सखी<br>\n    पाओ सखी पाओ सखी हे, धर्म मंडली में ।।2।<br><br>\n\n    किसे की ना जमना बक-बक पै, दुनियां मरती अपणे हक पै,<br>\n    चरण बणां मस्तक पै, लाओ सखी<br>\n    लाओ सखी लाओ सखी हे, धर्म मंडली मै  ।।3।<br><br>\n\n    लखीमचन्द कहै इसे ढंग मैं, प्रेम का मटना मल कै अंग मै,<br>\n    मनै इस गिरधर जी के संग मैं, ब्याहो हे सखी,<br>\n    ब्याहो सखी, ब्याहो सखी हे, धर्म मंडली में  ।।4।<br><br>\n\n"
      },
      {
        "id": 41,
        "name": "41-नई बहू नै ब्याह चाले में सौ .....",
        "story": "<b> वार्ता :- सभी नगर की औरत मीरा का रंग रूप देखकर सब\n    प्रशंसा करती हैं और मीरां को समझाती हैं कि पति चाहे\n    जैसा भी (अन्धां, लंगड़ा, लूला, काणां, काला) मिल जाये तो\n    भी स्त्री ने भगवान का सुकर मनाणां चाहिये । अब वह\n    औरत मीरा को कैसे समझा रही हैं :-</b><br><br>\n\n\n    नई बहू नै ब्याह चाले में सौ सुख चाहया करैं  सैं,<br>\n    भले घरां के सास सुसर सौ बानी लाया करें सै   ।।टेक।<br><br>\n\n    जिस दिन पिता सगाई करदे, हो लक्षण बीर सती का,<br>\n    सच्चे दिल से भजन करूं, कद दर्शन करूं पति का,<br>\n    किसे भागवान नै साजन मिलज्या, मूर्ख मूढ मति का,<br>\n    किसे भागवान नै दर्शन होज्यां, उजले मर्द जती का,<br>\n    लंगड़े लूले काणे काले का, बहू शुकर मनाया करैं सैं  ।।1।<br><br>\n\n    जै मूर्ख भी पलै पडज्या, कहैं अकलबन्द चातर,<br>\n    तेरी बुद्वि पै पडगे बान्दी, क्यूं  सौ-सौ मण के पाथर,<br>\n    दुनियां कहै आया करै बहू अगत चलावण खातर,<br>\n    ओढ पहर कै इसी लागै जाणू इन्द्र सभा की पातर,<br>\n    राजघंरा मैं बान्दी हों सैं के बहू कमाया करैं सैं  ।।2।<br><br>\n\n    लंगड़ी लूली काणी हो जै बहू गात की बोदी,<br>\n    कै तै सासू आप सम्भालै ना सुसरा घर का मोदी,<br>\n    ओढण पहरण खाण पीण की जै नहीं बहू नै सोधी,<br>\n    वा तै घर के दूर दलद्र करदे जब लाल खिलावै गोदी,<br>\n    जै फूहड़ भी गल मैं घलज्या  तै के घर तै तहाया करैं सैं  ।।3।<br><br>\n\n    लखमीचन्द कहै पार बसावै बहू सूती नहीं जगाणी चाहिए,<br>\n    नई बहू नै ब्याह चाले मैं ताता पाणी चाहिए,<br>\n    घी मीठे तै नाक चढावै जब समझाणी चाहिए,<br>\n    सोच समझ कै राह रस्ते सिर लखण लाणी चाहिए,<br>\n    फेर दस दिन पाछै बहु बड़ां के पैर दबाया करैं सैं   ।।4।<br><br>\n\n\n"
      },
      {
        "id": 42,
        "name": "42-रेत के मैं रलरी मीरा जाणूं.....",
        "story": "<b> वार्ता :- अब राणा ने क्या कहता है  ।</b><br><br>\n\n\n    रेत के मैं रलरी मीरा, जाणूं बादल के मैं चांद चमकै,<br>\n    पहर कै दिखादे मीरा, जो आया कमीज सिम कै  ।।टेक।<br><br>\n\n\n    होज्या प्रीतम की भक्ति मैं, मिलैगा ज्ञान टहल करती मैं,<br>\n    ना तै बीझण सा लागै गृहस्थी मैं, ज्यूं लकड़ी गला करै खम कै  ।।1।<br><br>\n\n\n    इब होज्या प्रीतम के रंग मैं, जब कुछ बात बणैगी ढंग मैं ,<br>\n    ना तै रह कै मोडयां के संग मैं, कित मरैगी बणां में भ्रम कै  ।।2।<br><br>\n\n\n    के फायदा बुरे फैल मैं, आडै तू  करिये मौज महल में ,<br>\n    सौ-सौ बान्दी रहैं टहल में, बैठ पिलंग पै जमकै  ।।3।<br><br>\n\n    गुरु लखमीचन्द मन की पा ज्यागी, फेर आनन्दी सी छा ज्यागी,<br>\n    तेरे चेहरे पै लाली आ ज्यागी, खाया कर अंगूर नम कै  ।।4।<br><br>\n"
      },
      {
        "id": 43,
        "name": "43-सत का संग असत्य का त्यागन.....",
        "story": "<b> वार्ता :- अब मीरा क्या कहती है :-</b><br><br>\n\n    सत का संग असत्य का त्यागन, नेम का नौ लख हार मेरा,<br>\n    एक तुलसी की माला कर मैं, यो सच्चा श्रृंगार मेरा   ।।टेक ।<br><br>\n\n\n    मैं के किसे गैरां के खटकूं सूं, झटको मत अधम बीच लटकूं सूं,<br>\n    यार की खातर मै भटकूं सूं, और मेरी खातर यार मेरा   ।।1।<br><br>\n\n    मै राजी दुख-सुख खे कै, चित भक्ती में भे कै,<br>\n    पति नै मन्दिर में दर्शन दे कै, हड़ लिया दोष विकार मेरा  ।।2।<br><br>\n\n    गम गंगा नीर नहाण नै, मुक्ति मक्खन मिलै खाण नै,<br>\n    सीधा रस्ता परम परे जाण नै, यू के लागै संसार मेरा  ।।3।<br><br>\n\n    मैं बालम के रटूं  नाम नै, के थारी अकल हडी राम नैं,<br>\n    मनै जाण दो परम धाम नैं, जड़ै बसै दिलदार मेरा   ।।4।<br><br>\n\n    लखीमचन्द रस घूंटण आले, यें बन्ध ना सैं टूटण आले<br>\n    मतन्या झगड़ो लूटण आले, हौण दयो बेड़ा पार मेरा  ।।5।<br><br>\n\n"
      },
      {
        "id": 44,
        "name": "44-तेरी आश मै खड़ी सैं मीरा .....",
        "story": " <b>वार्ता :- . घर की औरतें मुंह दिखाई घालने की रस्म करती हैं ।</b><br><br>\n\n    तेरी आश मै खड़ी सैं मीरा दर्शन दे ,<br>\n    पांच असरफी हथफूल मुंह दिखाई ले  ।।टेक।<br><br>\n\n    हम सभी खड़ी डयौले के पास, सब नै सै तेरे मिलण की ख्यास,<br>\n    तेरी आश पै रणवास हरे कृष्ण हरे  ।।1।<br><br>\n\n\n    हम तनै देखैं और पिछाणैं, सारी तेरे तै मिलण की ठाणै,<br>\n    तेरे दर्शनां नैं जाणैं, हे मीरा! रामजी केसे  ।।2।<br><br>\n\n    भले का राम करैगा भला, म्हारी तेरे तै मिलण की सलाह,<br>\n    तनै मैल्ला कर लिया पल्ला बैरण आसुंओं तै भे  ।।3।<br><br>\n\n    लखीमचन्द कहै बुरी के तजन बिन, त्रिया सजती नहीं सजन बिन,<br>\n    राम के भजन बिन छोरी जीवणा भी के  ।।4।<br><br>\n\n"
      },
      {
        "id": 45,
        "name": "45-सब तै कहूं सूं समझाकै कदे .....",
        "story": "<b>   वार्ता :-  अब राणा क्या कहता है। :-</b><br><br>\n\n    सब तै कहूं सूं समझाकै कदे कोड़ी काणी करदो,<br>\n    लत्ते चाल पराह मीरा नै खुद पटराणी करदो   ।।टेक।<br><br>\n\n    जो पीहर में बरता करती, मीरा का बन्द कायदा करदो,<br>\n    पति बिना कदे बात करै ना, इसा ठीक इरादा करदो,<br>\n    या भी के जाणै ब्याही गई थी, सेवा हद से ज्यादा करदो,<br>\n    तमाम जिन्दगी नहीं भूलूं , जै इस मोकै फायदा करदो,<br>\n    सब मीरां तै बोल-बोल कै मीठी बाणी करदो  ।।1।<br><br>\n\n    तुम नै सारियां नै राखूंगा, लाडली इसी कसम खालूंगा,<br>\n    सब मिल कै कहा करो पूरा तुम गंगाजी न्हालूंगा,<br>\n    उक चूक जै रहैगी बात में इब धर्म ठालूंगा,<br>\n    मीरा ठीक बणादी तै मैं छाती कै लालूंगा,<br>\n    बान्दी या तेरी बात नैं मानैगी कदे खांड का पाणी करदो  ।।2।<br><br>\n\n    बीरबानी सै इसनै लखण ला दियो शेर बघेरा जर्ख नहीं सै,<br>\n    इसकी और थारी बातां मै देण आला कोए दर्क नहीं सै ,<br>\n    और कोई तुम बतलाइयो मेरे दिल पै हर्क नहीं सै,<br>\n    कै तै मैं जाणूं कै तुम जाणों तिलभर का फर्क नहीं सै,<br>\n    मानैं तै कुछ बात मनालो ना तै पक्की स्याणी करदो  ।।3।<br><br>\n\n    जिन नै नहीं बरतणे आवैं, उनके खोये धन जाया करैं सै ,<br>\n    फिर हाथ मसल कै रोयें जा कित-कित मन जाया करैं सैं,<br>\n    इसनै के बेरा या और ढंग में थी बहू भी बण जाया करैं सैं ,<br>\n    लखीमचन्द कहै जाण पाटते लग सन जाया करैं सैं,<br>\n    कै तै राजी तै मानज्या ना तै कती कट खाणी करदो  ।।4।<br><br>\n\n"
      },
      {
        "id": 46,
        "name": "46-एक बर्तन में पाणी भरकै.....",
        "story": " एक बर्तन में पाणी भरकै, गोरा-गोरा गात पवित्र करकै,<br>\n    ठाकुर जी की मूर्ति धरकै, पूजा करण लगी मीरा जी  ।। टेक।<br><br>\n\n\n    तेरे आगै ढेरी कर दयूं तन की, मनैं तै चाहना ना घर धन की,<br>\n    अपणे साजन की गैल सजूंगी, सोवत जागत मैं तनैं भजूंगी,<br>\n    प्राण जाओ ना नेम तजूंगी, न्यूं  बांधण प्रण लगी मीरा जी  ।।1।<br><br>\n\n\n    चुपकी थी चन्दा केसी सूरत, और क्यांहए की नहीं थी जरुरत,<br>\n    एक मूरत ल्याई सू गैल ल्हकको कै, घर कुणबे तै न्यारी हो कै,<br>\n    चरणांब्रत बणां पां धो कै, न्यूं घूंटी भरण लगी मीरा जी  ।।2।<br><br>\n\n    समझ कै परम परे के सा धाम, रटूंगी सच्चे दिल से नाम,<br>\n    काम करूं जल दूध छाण कै, पर घर देख्या नहीं था आण कै ,<br>\n    ठाकुर नै भगवान जाण कै पिया जी के चरण लगी मीरा जी  ।।3।<br><br>\n\n    पिया जी की भक्ति में आनन्द, कटज्या जन्म-मरण के फन्द,<br>\n    लखमीचन्द कह प्रेम जगा कै, सतगुरु जी की तरफ निघां कै,<br>\n    हरि कीर्तन हरि गुण गा कै, कष्ट नै हरण लगी मीरा जी   ।।4।<br><br>\n\n\n\n"
      },
      {
        "id": 47,
        "name": "47-बेशक तै सिर काट लिए .....",
        "story": " <b>वार्ता :-आगे मीरा क्या कहती है ।</b><br><br>\n\n    बेशक तै सिर काट लिए मेरै मरण का टाला ना सै,<br>\n    भगतां के दिल लग्या दुखावण तनै उतपणे का चा सै  ।।टेक।<br><br>\n\n    बड़ी उमर के मात पिता मेरी उमर के भाई,<br>\n    छोटी उमर के बेटा-बेटी मां नै विधि बताई,<br>\n    गैरत खा कै मरज्यांगी के थूकैं लोग लुगाई,<br>\n    मैं बोलू भाई कह कै तू करता घणी अंघाई,<br>\n    जै उसा किसा नेग बतादे ना इसी बेहुदी मां सै  ।।1।<br><br>\n\n    इसी नहीं सू चिड़ी मारां के फन्दे में घिरज्यांगी,<br>\n    इसी नहीं सू तेरे बोलण तै सहज बात डरज्यांगी,<br>\n    ईश्वर कै न्याय नहीं मिलै जै बचना तै फिरज्यांगी,<br>\n    जाल फला कै पकड़ लई जै पल भर मैं मरज्यांगी,<br>\n    मैं तै भाई कह कै बोलूं तू बहू कहै किस भा सै   ।।2।<br><br>\n\n    खोटी कार करणिया बन्दा हृदया पाट मरैं सै,<br>\n    ठाडे सर काटण की खातर जी तै घाट मरैं सै,<br>\n    तेरे किसे इस दुनियां मैं कितने लाख मरैं सैं,<br>\n    जै विषय वासना का भूखा तै तेरै रानी 60 मरैं सैं,<br>\n    तेरी मलिन बुद्धि हुई पड़ी तू बिन तोल्या अन्न खा सै  ।।3।<br><br>\n\n    कौन गुरू मात-पिता और कौन सुत दारा सै,<br>\n    कौन किसके गल घल कै मरता कौन किसतै न्यारा सै,<br>\n    नाम श्री सच्चे कृष्ण का हर का नाम प्यारा सै,<br>\n    मेरा सही नेग गिरवर धारी तै झूठा जग सारा सै,<br>\n    लखमीचन्द कहै अगत सम्भालो या दुनिया चाली जा सै  ।।4।<br><br>\n"
      },
      {
        "id": 48,
        "name": "48-भाई पणे का नेग छोड़.....",
        "story": "<b> वार्ता :- बान्दी मीरा को मनाती है :-</b><br><br>\n\n\n    भाई पणे का नेग छोड़ दे याहे कसूती बात<br>\n    जोड़े में मिल चाल्या करिये पिया जी के साथ  ।।टेक।<br><br>\n\n    हम राजी तेरा दर्जा शिखर करे तै , क्यूं नाक चढावै जिकर करे तै,<br>\n    रात दिन का फिकर करे तै, फूक लेगी गात ।।1।<br><br>\n\n    <b>मीरा :-<br></b>\n\n    बान्दी क्यों झूठा जंग झोवै सै, क्यूं प्यारी बण कै मन मोहवै सै ,<br>\n    जो जाण कै पूंजी खोवै सै, वो रोया करै दिन रात  ।।2।<br><br>\n\n    <b> बान्दी :-<br></b>\n\n    बणा देगा सब की सरदार, वो ना तेरे कहे तै बाहर,<br>\n    मीरा करले नै सिंगार, पहर कै नो बुल्कां की नाथ  ।।3।<br><br>\n    <b>मीरा :-<br></b>\n\n    डाट री एक ठिकाणै दम नै , शील शान्ति खींच कै गम नै,<br>\n    हार सिंगार बणया रहो तमनै, यूं हमनै कुरड़ी का खात   ।।4।<br><br>\n    <b>बान्दी :-<br></b>\n\n    हे मीरा एक दिन जी लिकड़ज्यागा, मन पक्षी पास पकड़ज्यागा<br>\n    हे यू सुकड़ज्यागा तन केले केसा पात  ।।5।<br><br>\n\n    <b> मीरा :-<br></b>\n\n    रहूंगी प्राण पति की प्यारी, मैं नहीं कहे प्रण तै हारी,<br>\n    मेरे पति सैं गिरवर धारी, ना झूठ बोलती बात  ।।6।<br><br>\n\n\n\n\n\n    <b>बान्दी :-<br></b>\n\n    और सब झगड़े करदे बन्द, पिया की भक्ति मैं आनन्द,<br>\n    लखमीचन्द गुरु के आगै जोड़ लिये हाथ  ।।7।<br><br>\n\n                            <b> मीरा :-<br></b>\n\n    लखमीचन्द का कहणा सही सै, यो सतसंग तै कहीं कहीं सै ,<br>\n    मेरे अन्तःकरण में भेद नहीं सै,  बीर मर्द का गात  ।।8।<br><br>\n\n"
      },
      {
        "id": 49,
        "name": "49-इसी भक्तिनी हरीचरण की .....",
        "story": "इसी भक्तिनी हरीचरण की दास भी हो जाया करै,<br>\n    किसी समय में पूर्ण सच्ची आश भी हो जाया करै  ।।टेक।<br><br>\n\n    के-के थ्यावै सै सहम मरे तै, चित भक्ति मैं ध्यान धरे तै,<br>\n    सच्चे दिल तै भजन करें तै, ख्यास भी हो जाया करै   ।।1।<br><br>\n\n    ध्रुव भगत नै  बालेपण में, दर्शन होगे थे कोकला बन मैं,<br>\n    रटते-रटते हरी भजन में, पास भी हो जाया करें  ।।2।<br><br>\n\n    मनैं इब भेद पाटया सै जिताए तै, मनु स्मृति के बताए तै,<br>\n    किसे की बहू बेटी सताए तै, घर का नाश भी हो जाया करै ।।3।<br><br>\n\n\n    सच्चा कहना सै जगत का, ख्याल कुछ चाहिए अगम अगत का,<br>\n    लग्न करे तै भगवान भगत का खास भी हो जाया करैं  ।।4।<br><br>\n\n    लखमीचन्द भूल मत मद मैं, रहणा चाहिए काल की हद में,<br>\n    ज्ञान के स्वरूप से मोक्ष के पद मैं, बास भी हो जाया करै  ।।5।<br><br>\n\n"
      },
      {
        "id": 50,
        "name": "50-अर्जी लिख के तेरे नाम .....",
        "story": "अर्जी लिख के तेरे नाम की धर्मराज कै गेरी चाहिए<br>\n    तू बेशक अधर्म पै जमज्याा सफल कमाई मेरी चाहिए  ।।टेक<br><br>\n\n    साधु सन्त हो ज्ञान करण नै, गऊ माता सम्मान करण नै,<br>\n    विप्र जिमां कै दान करण नै, धन माया की ढेरी चाहिए  ।।1।<br><br>\n\n    गुण ज्ञान की बात होण में, संत संगियों का साथ होण मैं ,<br>\n    पुन दान खैरात होण मैं, साधु-संत की फेरी चाहिए  ।।2।<br><br>\n\n    तू तै आनन्द मौज लूटज्या, मैं डरती कदे मेरा भरम फूटज्या।,<br>\n    जै मीरा सती का नेम टूटज्या, प्रलय किसी अन्धेरी चाहिए  ।।3।<br><br>\n\n    लखमीचन्द भगवान नै बतावै तू पात्थर, गहणे का लोभ दिखावै घणा चातर,<br>\n    व्यवहार के डर से परदे की खातिर, धोती एक भतेरी चाहिए  ।।4।<br><br>\n\n   <b> ********* कथा समाप्त ********</b>\n\n"
      }
    ]
  },
  {
    "id": 10,
    "name": "10— महाभारत (चीर पर्व)",
    "dataList": [
      {
        "id": 0,
        "name": "कथासार :—",
        "story": ""
      },
      {
        "id": 1,
        "name": "1-आपस के बैर विवाद से कोये ....",
        "story": "आपस के बैर विवाद से कोये नफा किसी को है ना  ।। टेक।<br><br>\n\n    पुत्र पिता का बैर था भाई, राम नाम से हुई थी लड़ाई,<br>\n    नरसिंह बण कै ज्यान खपाई,<br>\n    हिरण्याकश्यप घटे प्रहलाद से, पड़ा नाम हरि का लेना  ।।1।<br><br>\n\n    सिन्थ उपसिन्थ मां जाये बीर थे, त्रिया कारण हुये आखिर थे,<br>\n    कुरू वंश में शुभ कर्म सीर थे ,\n    जिनका मेल कई बुनियाद से, पड़ा रवि शशि ज्यूं गहना  ।।2।<br><br>\n\n    चकुवे बैन हुए बलकारी, जिसनै जा सताये ब्रह्माचारी,<br>\n    अन्न जल करूं ना चाहे ज्यान जा मारी,<br>\n    ना हटे चुणकट ऋषि संवाद से करया कुशा का शस्त्र पैना  ।।3।<br><br>\n\n\n    लखमीचन्द शुभ कर्म रेख था, यो विधना का लिख्या लेख था,<br>\n    कौरव पांडवों का भी वंश एक था,<br>\n    हटे बड़ी मर्याद से, पड़या अन्त समय दुख सहना   ।।4।<br><br>"
      },
      {
        "id": 2,
        "name": "2-खेलें थे कपटी शुकनी ....",
        "story": "<b>वार्ता :- जुआ खेलने की योजना बनाकर युधिष्ठर को फंसा\n    लिया वहीं पर बैठे शुकनि जो दुर्योधन का मामा था धृतराष्ट्र\n    से कहने लगा कि मैं एक ऐसा यत्न बतायूं कि लड़ाई भी\n    नहीं करनी पड़े बुराई भी ना मिले । अब युधिष्ठर को जूए के लिए तैयार किया जाता है और पाशे डालता है तो तीन काणें पड़ते है,\n    और उधर से जब शुकनी पासें फेंकता है तो पौ बारहा पड़ते  है ।\n    अब इस तरह धीरे धीरे युधिष्टर की हार होने लगी ।चारों तरफ\n    शोर मच गया, और क्या हुआ।</b><br><br><br>\n\n\n\n    खेलें थे कपटी शुकनी चौपड़ दरबारां में बिछगी   ।।टेक।<br><br>\n\n\n    धर्मपुत्र नै धोखा खाया, करया शुकनि नै मन का चाहया,<br>\n    इसा जुए का खेल रचाया, जिसकी धूम जगत में मचगी  ।।1।<br><br>\n\n    हुई धर्मपुत्र की हार, नकुल सहदेव हुए लाचार,<br>\n    भीम बली रोवै था सिर मार, जब कती नाश होण की जचगी  ।।2।<br><br>\n\n\n    कट्ठे हो रहे थे अन्याई, उननै मिल कै दगा कमाई,<br>\n    थे चाचा ताऊआं के भाई, पर आपस मैं करड़ी खिंचगी  ।।3।<br><br>\n\n    लखमीचन्द दे जोर अकल पै, छुरा दिया टेक पांडवां के गल पै,<br>\n    पापी दुर्योधन के दिल पै स्याही पाप रूप की रचगी  ।।4।<br><br>"
      },
      {
        "id": 3,
        "name": "3-अरै किसा दरबार में जूऐ ....",
        "story": " <b>वार्ता  :-  धीरे-2 युधिष्ठर ने राज पाट धन खजाना सब कुछ\n    जिता दिया ।</b><br><br>\n\n    अरै किसा दरबार में जूऐ का ढंग होग्या  ।।टेक।<br><br>\n\n    हाथ के मैं पासे लिये सोने की सलाख धरी,<br>\n    सोने चांदी की भरी अलमारी और ताक धरी,<br>\n    हीरे पन्ने मोतियों की थैली लाखम लाख धरी,<br>\n    खेल का सितारा मन्दा ऐसा हेर फेर पड़ा,<br>\n    खेल मैं लौ लीन पास धन-माया का ढेर पड़ा,<br>\n    मर्यादा को भूला राजा भीतर में अन्धेर पड़ा,<br>\n    दुर्योधन के कहने तै ऐसा खेलण का रंग होग्या  ।।1।<br><br>\n\n    फैंसला करै था पासा खेल के मैं पड़या हुया,<br>\n    सोने का था जेवर तोल-मोल करकै घड़या हुया,<br>\n    झमा झम हो री थी सच्चे मोतियों से जड़या हुया,<br>\n    इतना धन हार दिया, लिया जाता नाम नहीं,<br>\n    आंख भी ना खोले बोले किसे तै कलाम नहीं,<br>\n    छूट गई आस-खास पास रहे दाम नहीं,<br>\n    सहज-2 धन घटै खेलणा बिन पिसंया तंग होग्या  ।।2।<br><br>\n\n    हाथी और घोड़े शस्त्र रथों का करार किया,<br>\n    सुनैहरी पोशाक जेवर खजाना भी तैयार किया,<br>\n    दास और दासी हारी आखरी का प्यार किया,<br>\n    खेल सै जुए का खोटा कैसा तेरहा तीन किया,<br>\n    पांडवों की हार जची कौरवों को यकीन किया,<br>\n    तार लिया ताज राज सारा ही अधीन किया,<br>\n    धन की तेग चौगरदे चालै बिन शस्त्र जंग होग्या ।।3।<br><br>\n\n    कौरवों नै मिलकै पहले द्रोपदी का नाम लिया,<br>\n    भेज कै बुला ली दूत नौकरों से काम लिया,<br>\n    गेर कै  नै पासां फेर गेरते-2 थाम लिया,<br>\n    देव बाणी कहने लगी ठीक यह इन्साफ नहीं,<br>\n    सत के सहारे पांडू आत्मा में पाप नहीं,<br>\n    गुरु लखमीचन्द धरै किसे दूसरे की छाप नहीं,<br>\n    जुआ नाश धर्म का करदे सब करतब भंग होग्या,  ।।4।<br><br>"
      },
      {
        "id": 4,
        "name": "4-पृतकामी दूत बुलाया ....",
        "story": " <b>वार्ता :-  कौरवों ने दूत को भेजा ।</b><br><br>\n\n    पृतकामी दूत बुलाया जड़ में,<br>\n    दासी होज्यागी द्रोपदी नै बेरा करदे ।।टेक।<br><br>\n\n    चंगी सभा लगी सै डटकै, जीत ली वा जूए मैं हरि रट कै,<br>\n    आगे हटकै प्राण मेरे धड़ मैं,<br>\n    भगवान कारज सिद्ध मेरा करदे  ।।1।<br><br>\n\n    तेरे जूए मैं हारगे धणी, थारी बिगड़ी कैरों की बणी,<br>\n    मणि तनै मिलना पड़ैगा कैरवों की लड़ में,<br>\n    कदे चमकै ना घोर अन्धेरा करदे  ।।2।<br><br>\n\n    थारे कर्मां की बाजी ढली, रहैगी दिन रात हां जी मैं खली,<br>\n    फली तू लाग रही, जिस केले की घड़ मैं,<br>\n    इब तू उस तै अलग बसेरा करदे ।।3।<br><br>\n\n    लखमीचन्द गुरु का दास, करै ईश्वर का भजन तलाश,<br>\n    होगा नाश भाईयां की अड़ में,<br>\n    होणी चाहे जिसनै तीन तेरहां करदे ।।4।<br><br>"
      },
      {
        "id": 5,
        "name": "5-माता कोरवों नै छुटा दिया ....",
        "story": "<b>वार्ता :-  अब पृतकामी दूत द्रोपदी के पास जाकर क्या कहता है ।</b><br><br>\n\n    माता कोरवों नै छुटा दिया तेरा पटराणी का नाम<br>\n    दासियां में मिलकै राणी करणा होगा काम  ।।टेक।<br><br>\n\n    तेरे पतियों नै माल लुटा दिया मिलकै, जुआ खूब घुटा दिया,<br>\n    कैरों नैं छुड़ा दिया, तेरा सब ऐशो आराम  ।।1।<br><br>\n\n    मनै रंज गम का प्याला पिया, आज मैं जीवण में भी के जिया,<br>\n    जब दुर्योधन नै हुक्म दिया सभा भरी थी तमाम  ।।2।<br><br>\n\n    जैसा कोए हुक्म मेरे पै टेकै, मनै तै बात कहणी थी एकै,<br>\n    मुझ दास के लेखै तू राणी गंगा केसा धाम  ।।3।<br><br>\n\n    छोड़ दे पटराणी के बिस्तर नै, चाल देखै नै कौरवों के घर नैं,<br>\n    लखमीचन्द रटा कर हर नै, सुबह और शाम  ।।4।<br><br>"
      },
      {
        "id": 6,
        "name": "6-चलकै पृतकामी दूत ....",
        "story": "<b>वार्ता :- दुर्योधन का हुक्म पाते ही पृतकामी दूत से नहीं रूका\n    गया । वह जानता था कि यह अन्याय हो रहा है, द्रोपदी।\n    कभी दासी बनने के लायक नहीं है । यह तो घोर अनर्थ हो\n    रहा है । वह द्रोपदी के पास जाना नहीं चाहता था परन्तु\n    मजबूर था उसे जाना पड़ा । वह धीरे-2 सोच विचार करता\n    हुआ द्रोपदी के महल के पास पहुंच जाता है :-</b><br><br>\n\n\n    चलकै पृतकामी दूत महाराणी के पास गया   ।।टेक।<br><br>\n\n\n    मां तनै किसे मौके पै जणया, इसे पापी का मैं दास बणया,<br>\n    गुस्सा घणा बदन कमकूत, सोचता न्यू रणवास गया ।।1।<br><br>\n\n    काम बुरे हों सैं अन्दाजा के, खेल बुरे हों जूए बाजां के,<br>\n    बिगड़े महाराजा के सूत, अनर्थ आम हो खास गया ।।2।<br><br>\n\n    बुरे हुए बाजां के पेशे, सुण-सुण आवैं घणे अन्देशे,<br>\n    जड़ै दुर्योधन केसे पूत, उन राज्यां का हो नाश गया ।।3।<br><br>\n\n    लखमीचन्द चित भक्ति में भेणा पड़ैगा, दण्ड ठाड़े का खेणा पड़ैगा,<br>\n    बात का देणा पड़ैगा सबूत, करता न्यूं खोज तलाश गया  ।।4।<br><br>"
      },
      {
        "id": 7,
        "name": "7-कौरवों का सख्त हुक्म ....",
        "story": "<b>वार्ता :- जिस समय पृतकामी दूत द्रोपदी के पास पहुंचा तो वह अपनी\n    सेज पर आराम कर रही थी । कारण पूछने पर मजबूर होकर\n    पृतकामी महारानी जी को क्या सन्देशा सुनाता है :-</b><br><br>\n\n\n    कौरवों का सख्त हुक्म सै तू दासी बणकै करै न गुजारा री  ।।टेक।<br><br>\n\n    होगी धर्म पुत्र की हार, नकुल सहदेव हुए लाचार,<br>\n    भीम बली रोवै सै सिर मार, करै के अर्जुन बीर बिचारा री ।।1।<br><br>\n\n\n    काम इब रहै नहीं सुत्र के, नलवे मिलैंगे मल मूत्र के,<br>\n    काणे तीन धर्मपुत्र के, दुर्योधन के पौ बारा री ।।2।<br><br>\n\n    बता कित गाढा मिलै ऊन मैं , दुख दर्दां नै गेरा भून मैं,<br>\n    फर्क पड़रया आपस के खून मैं, कित रहरा भाईचारा री  ।।3।<br><br>\n\n    लखमीचन्द कर भजन जाप का, संकट कटज्या तीन ताप का,<br>\n    घड़ा डूबैगा भरै सै पाप का, जाणै कद लेगा धर्म उभारा री  ।।4।<br><br>"
      },
      {
        "id": 8,
        "name": "8-सतपुरुषों कै न्याय होया करैं ....",
        "story": "<b>वार्ता :-  पृतकामी ने मीठी बाणी से अपनी अरदास पेश की तब\n    द्रोपदी कहने लगी कि मैं तुम्हारे ऊपर गुस्सा नहीं कर रही।\n    मै तो उन पर गुस्सा कर रही हूं जिनसे बिना सोचे समझे\n    तुम्हारे को मेरे पास भेज दिया अब द्रोपदी पृतगामी दूत को\n    कहने लगी कि तुम जाकर कौरवों की सभा में ऐसे कहना :-</b><br><br>\n\n\n    सतपुरुषों कै न्याय होया करैं सैं दूध और पाणी छणकै,<br>\n    टहल करण का हुक्म दिया किसनै रहूं किसकी दासी बणकै ।।टेक।<br><br>\n\n    बग्गी टमटम अर्थ पालकी ऊंट और हाथी घोड़ा,<br>\n    पलटन फौज रिसाले म्हारै ना क्याहें चीज का तोड़ा,<br>\n    पांच पति बलवान मेरे ना कोए हुक्म का मोड़ा,<br>\n    पति धर्मपुत्र न्याय करया करैं सै रह हाथ राज का कोड़ा,<br>\n    सब प्रजा आधीन पति के जैसे सर्प भरोसै मण कै ।।1।<br><br>\n\n    कोये भी सभा में ना बोल्या के धारण मौन हुया रे,<br>\n    साच बता यो हुक्म देणियां माणस जौण हुया रे,<br>\n    ले कै हुक्म उरे नै चाल्या तेरा खोटा सौण हुया रे,<br>\n    मै दास भाव मंजूर करूं इसा कारण कौण हुया रे,<br>\n    गन्धारी नै गाम घेर लिया मूर्ख  बेटे जणकै ।।2।<br><br>\n\n    उस दुर्योधन का नाम सुणा मैं करती ख्याल भतेरे,<br>\n    कौरव सारे द्रोपदी सति के जाणै हाल भतेरे,<br>\n    सिहंणी गैल मसकरी करकै मरगे श्याल भतेरे,<br>\n    म्हारै मोहर असर्फी कणी मणी और हीरे लाल भतेरे,<br>\n    धन माया के भरे खजाने खड़े सन्तरी तण कै ।।3।<br><br>\n\n    उस दुर्योधन नै किस मुददे पै तुझको हुक्म दिया है,<br>\n    मैं दास भाव मंजूर करूं इसा कर्त्तव्य कौण किया है,<br>\n    लखमीचन्द गुरु ज्ञान का प्याला करकै प्रेम पिया है,<br>\n    दुनियां मै जीणा दिन दस का न्यू सदा कौण जिया है,<br>\n    उस दुर्योधन नै जन्म लिया है कति नाश होण की ठण कै ।।4।<br><br>"
      },
      {
        "id": 9,
        "name": "9-के कुछ लाया रे जवाब ....",
        "story": "<b>वार्ता :-  पृतकामी दूत की बात सुनकर द्रोपदी ने कहा कि मेरे\n    नीचे पता नहीं कितने दास दासियां काम करते हैं मैं राणी हूं । वैसा सभा में कह देना । मैं तो आप दोनों का\n    सेवक हूं जैसी आज्ञा आप की होगी वैसी वहां जाकर बता\n    दूंगा । राणी कहती है कि जो जवाब सभा में मिले मुझे\n    बताकर जाना ।</b><br><br>\n\n    के कुछ लाया रे जवाब मनैं, जाईये रे बता कै  ।। टेक।<br><br>\n\n    मनै सवाल करया था सच्चा, समझा नहीं अकल का कच्चा,<br>\n    अच्छा कहा के खराब, अरे मनैं जाईये बता कै ।।1।<br><br>\n\n\n    लगया हुया महाराजों का दरबार, जूआ खेले बिना विचार<br>\n    किसनै  लई तार बड़यां की आब, मनैं जाईये बता कै  ।।2।<br><br>\n\n\n    हुक्म हासिल बिन फिरा देण की, त्रिया जूए के दा पै धरा देण की,<br>\n    किसकी हरा देण की रे ताब रे, मनैं जाईये बता कै  ।।3।<br><br>\n\n\n    लखमीचन्द भेद सब खुलज्या,, जै सही पता बात का मिलज्या,<br>\n    दिल खिलज्या फूल गुलाब रे, मनैं जाईये रे बता कै ।।4।<br><br>"
      },
      {
        "id": 10,
        "name": "10-शेरां गेल्यां शेर लड़ा करैं....",
        "story": "<b>वार्ता:-  पृतकामी दूत क्या कहता है ।</b><br><br>\n\n\n    शेरां गेल्यां शेर लड़ा करैं, छत्री गेल्या छत्री लड़ते,<br>\n    म्हारा धर्म सै टहल करण का, बणकै दास चरण में पड़ते ।।टेक ।<br><br>\n\n\n    सुनार सोना शुद्ध छांटण खातिर, जोहरी कीमत पै डाटण खातिर,<br>\n    दुश्मन का सिर काटण खातिर, मिस्त्री सेल लोहे की घड़ते,<br>\n    हम दोनूं का घर एक समझते, पार बोल के तीर लिकड़ते ।।1।<br><br>\n\n    नौकर हो सब नै सुख देवा, अपणी करी चाकरी लेवा,<br>\n    ऊंच वर्ण की करकै सेवा, नीच तै ऊंच वर्ण में चढते,<br>\n    वैं सही धर्म मर्याद समझते, जो नहीं बड़ां के साहमी अड़ते ।।2।<br><br>\n\n\n    हम ना बदलया करैं सै भेष से, मेरी छाती में क्यूं करै सै छेक से,<br>\n    हमनै दोनूं थोक एकसे, मेरे सिर चोट भूल की जड़ते,<br>\n    मैं जुणसे की तरफ लखाऊँ नजर के साथ अंगारे झड़ते ।।3।<br><br>\n\n\n    मैं मरज्यांगा जै कोए से नै घूर दिया, मेरा फिकर नैं गात चूर दिया,<br>\n    जो विधना नै जाल पूर दिया, वे तागे ना फेर उधड़ते,<br>\n    जो लखमीचन्द की नहीं मानते, वें बणकें पशु जमी नै छड़ते ।।4।<br><br>"
      },
      {
        "id": 11,
        "name": "11-जीत लिए जूए मैं पांडों ....",
        "story": "<b> वार्ता:-   अब पृतकामी दूत क्या कहता है ।</b><br><br>\n\n\n    जीत लिए जूए मैं पांडों देखै सारी सभा भरी सै,<br>\n    दासी बण कै टहल करया कर दुर्योधन नै याद करी सै   ।।टेक।<br><br>\n\n\n    थारे कर्मां के पासे ढलगे, पापी लोग पाप तै छलगे ,<br>\n    धर्मी लोग पाप मै गलगे, उन बेईमानां की बेल हरी सै ।।1।<br><br>\n\n    दुर्योधन कह पर्ण पै मरलूंगा, इसा ना सूं घूंट सबर की भर लूंगा,<br>\n    सब क्याहें नै बस मैं कर लूगां, इब लुग सुन्नी डार चरी सै  ।।2।<br><br>\n\n    मनैं सोच लिया जो कहणा होगा, आगै अप-अपणा लहणा होगा,<br>\n    दासी बणकै तनैं रहणा होगा, सौ बातां की एक बात खरी सै  ।।3।<br><br>\n\n\n    लखमीचन्द बुरे नै सजा दे, बुरा जननी का दूध लजा दे,<br>\n    जो कहे हुक्म की टहल बजादे, वो मानस बे खोट बरी सै ।<br><br>"
      },
      {
        "id": 12,
        "name": "12-सुनकै दासी के नाम को ....",
        "story": "<b>वार्ता :-  महारानी द्रोपदी की बात सुनकर पृतगामी वापिस हो\n    लिया और दरबार में हाजिर हो गया । दुर्योधन ने देखा कि\n    पतृगामी आ गया है वह कहने लगा कि क्या बात है द्रोपदी\n    क्यों नहीं आई ? तब पतृगामी भरी सभा में क्या कहता है ।</b><br><br>\n\n\n    सुनकै दासी के नाम को दो चार बार धमकाया ।। टेक ।<br><br>\n\n    मनैं कहया दासी बणज्या री, वा क्रोध भरी एक दम ललकारी,<br>\n    दासी कौण तकै व्याभिचारी, कर गुस्सा कहा हराम को,<br>\n    ये सख्त वचन फरमाया ।।1।<br><br>\n\n    मनै सुणी द्रोपदी की बाणी, कहदी सब जूए की कहाणी,<br>\n    राज जिता और होगी हाणी, जितवा कै राज तमाम को,<br>\n    फेर तुझको दाव पै लाया ।।2।<br><br>\n\n    जै खेलैं थे साजन मेरे, खेलण के सामान भतेरे,<br>\n    ये वचन द्रोपदी नै टेरे, तज पाजी और गुलाम को,<br>\n    क्यों मुझ पै खेल रचाया ।।3।<br><br>\n\n    लखमीचन्द बतादे कायदे, जो पति अपने आप को जितादे,<br>\n    तो मुझको कौण दाव पै लादे, रट कै सच्चे घनश्याम को,<br>\n    यही जवाब फरमाया  ।।4।<br><br>"
      },
      {
        "id": 13,
        "name": "13-आण कै करलेगी आप सवाल....",
        "story": "<b> वार्ता :- पृतकामी की बात सुनकर दुर्योधन को गुस्सा आ गया,\n    उसने अपने छोटे भाई दुशासन को कहा कि जाओ केस\n    पकड़कर यहां तक खींच कर लाओ ।</b><br><br>\n\n    आण कै करलेगी आप सवाल, इबकै दुशासन तू जा  ।।टेक ।<br><br>\n\n    बखत पै कौण गैर कौण घर के,<br>\n    हम के मारे मरैं किसे के डर के,<br>\n    खींचला सिर के पकड़कै बाल,<br>\n    ना तै मेरे तेरे भी दो राह ।।1।<br>\n\n    तनाजे बुरे हों सै आपस के, इब मैं दोष गिणाऊं किस-2 के,<br>\n    उसके हारण जीतण का हाल, उत्तर देगी सकल सभा  ।।2।<br><br>\n\n    इस झगड़े नै पहर बीत लिया, घर बैठी नै जोड़ गीत लिया,<br>\n    न्यूं कहैं जीत लिया छल करकै धन माल,<br>\n    रही घर बैठी तोहमंद ला ।।3।<br><br>\n\n    अरज सुणै कोए लखमीचन्द की,आंख खुलज्यां चाहे जिसे मतिमन्द की,<br>\n    छन्द की चाहिए ठीक मिशाल,ना तै डूबज्यांगी अधम बिचालै नाव ।।4।<br>"
      },
      {
        "id": 14,
        "name": "14-कह शुकनी, दुशाषन केसा....",
        "story": "<b>वार्ता  :-  शकुनी अब दुशासन की क्या बड़ाई करता है ।</b><br><br>\n\n    कह शुकनी, दुशाषन केसा, दूसरा और जननी नै जाया ना  ।।टेक।<br><br>\n\n\n    बड़ा रजपूत शूरमा नामी, तेरे मै ना बल और दिल की खामी,<br>\n    ऐकले दुशाशन की स्याहमी, सिर पांडवों नै ठाया ना  ।।1।<br><br><br>\n\n\n    न्यूं कहकै दासी री दासी री दासी, ताली पीट करण लगया हांसी<br>\n    दई एक शुकनी नै शाबाशी और पंचा नै कती सराहया ना  ।।2।<br><br><br>\n\n\n    बिन संगवाये फसल नहीं सै, शेर सै तू स्याल की नसल नहीं सै,<br>\n    मैं तै न्यूं जाणूं था असल नहीं सै, जै इबकै पकड़ द्रोपदी नै लाया ना  ।।3।<br><br><br>\n\n    लखमीचन्द प्रण के सिवा, और नहीं सूझै मरण के सिवा,<br>\n    शुकनी दुर्योधन कर्ण के सिवा, सभा के मन भाया ना ।।4।<br><br>"
      },
      {
        "id": 15,
        "name": "15-मेरे मैं ये गुण नीच पणे का....",
        "story": " <b>वार्ता :-  दुशाशन अब अपने बारे में क्या कहता है ।</b><br><br>\n\n\n    मेरे मैं ये गुण नीच पणे का, टुकड़ा बेशर्मी का खाईये सै  ।।टेक।<br><br>\n\n    कर दिये जुए नै कंगाल, सारा जीत लिया धन माल,<br>\n    एक बै सभा की स्याहमी चाल,<br>\n    थारी जड़ उखड़ी ओड़ जमाईए सै ।।1<br><br>\n\n    बड़ा रजपूत शूरमा नामी, मेरे मैं ना बल और दिल की खामी,<br>\n    एक बै तू चल भाई की स्याहमी,<br>\n    आज तू रूसी ओड़ मनाईए सै ।।2।<br><br>\n\n    इब रोए तै नहीं डरूंगा, दूणां-2 जोश भरूंगा,<br>\n    तनैं तरसाकै दुखी करूंगा, तू ठाड़या की बहू बताईए सैं  ।।3।<br><br>\n\n\n    लखमीचन्द छन्द धरया करैं सैं,न्यू के रो कै मरया करैं सैं ,<br>\n    दासी तै धोती करया करैं सैं,तनैं कित तील रेशमी चाहिए सै ।।4।<br><br>"
      },
      {
        "id": 16,
        "name": "16-उसके हार जीत की बात....",
        "story": " <b>वार्ता :-  दुर्योधन दुशशान को समझाता है कि द्रोपदी यदि जीत के\n    बारे में तर्क-वितर्क करे तो उसको कहना कि इसका जवाब उसके\n    पांचों पति देंगे ।</b><br><br>\n\n    उसके हार जीत की बात, उसके पांचों पति बतावैंगे  ।। टेक।<br><br>\n\n\n    दासी बण पां धोया करैगी, हुक्म तै जाग्या सोया करैगी,<br>\n    सुख नैं रोया करैगी दिन रात, हम पुचकारै नहीं मनावैंगे  ।।1।<br><br>\n\n\n    कै तै म्हारे दिये दण्ड नै खेगी, जो कुछ कहणा सो ओड़ये कहगी,<br>\n    कै तै या उत्तर देगी पंचायत, नहीं तै हम दासी जरूर बणावैंगे  ।।2।<br><br>\n\n    जा तूं उनै आड़ए बुलाल्या जाकै, जो कहणा कहलेगी आकै,<br>\n    जुणसे ल्याये थे ब्याह कै साथ, देखंगे आज कौण कौण आंख चुरावैंगे ।।3।<br><br>\n\n    लखमीचन्द लगी चोट मर्म कै, पांचों बैठे सै भरे शर्म कै,<br>\n    ताली कुन्जी थी धर्म के हाथ, डूब ज्यांगे जै छोटे जिकर चलावैंगे  ।।4।<br><br>"
      },
      {
        "id": 17,
        "name": "17-ला कै ठीक तरहां अन्दाजा....",
        "story": "<b>वार्ता :-  युधिष्ठर ने पृतमामी को अपने पास बुलाया और कहने\n    लगा कि तुम चुपचाप द्रोपदी के पास चले जाओ और उसको\n    कह देना कि अबकी बार कोई बुलाने आए तो उसके साथ\n    चली आना । युधिष्ठर पृतगामी दूत को क्या समझाता हैं :-</b><br><br>\n\n\n    ला कै ठीक तरहां अन्दाजा, कह दिए द्रोपदी नै सरमाज्या ,<br>\n    जै इब कै कोए बुलावण आज्या, तै टाल करै ना आवण की  ।।टेक।<br><br>\n\n\n    कैरों लोग हटैं ना डर कै, मानैंगे जोरा जस्ती करकै,<br>\n    धर कै बात ध्यान में कहदी, नीति और पुराण में कहैदी,<br>\n    बुला कै दूत कान में कहदी, सहज मैं बात सुणावण की  ।।1।<br><br>\n\n\n    दोष लावै सै जति सति कै, धोरै बैठे कर्म गति कै,<br>\n    कह दिए तेरे पति कै हाथ नहीं सै, चैन पडै़ दिन रात नहीं सै,<br>\n    और के आगै बात नहीं सै, जिकर चलावण की  ।।2।<br><br>\n\n\n    नाश हुया करै जदा जदी तै, ये करते ना सलूक कदी तै,<br>\n    बदी तै कैरों लोग फिरै ना, अधर्म करते ऊत डरैं ना,<br>\n    घणे निर्दयी सै दया करैं नां, तेरे रो कै रूधन मचावण की ।।3।<br><br>\n\n    गुरु मानसिंह करैं आनन्द, काटैं, फांसी यम के फन्द,<br>\n    लखमीचन्द मैं ज्ञान नहीं सै, गावण का अभिमान नहीं सै,<br>\n    छन्द की गति आसान नहीं सै, तुरत बणा कै गावण की ।।4।<br><br>"
      },
      {
        "id": 18,
        "name": "18-यो तै मेरा देवर दुशासन सै....",
        "story": "<b>वार्ता:- द्रोपदी  क्या कहती है :-</b><br><br>\n\n\n\n    यो तै मेरा देवर दुशासन सै, इसका मनैं मतलब जाण लिया  ।।टेक ।<br><br>\n\n    इन्द्री जीती ना पंचकोष, इन्हैं ना घटी बधी का होंश,<br>\n    अपणाऐ दोष सै जाण लिया, मन से क्रिया क्रम पिछाण लिया ।।1।<br><br>\n\n    मनैं दुख देगा परम परे का, यूं गाहक सै बदन मेरे का,<br>\n    आज मेरे दर्शन करे का विघन सै, न्यूं गज का घूंघट ताण लिया ।।2।<br><br>\n\n    पहलम एक कुटम्ब था म्हारा, इब समझण लागे न्यारा न्यारा,<br>\n    सारा इनका मूर्खपन सै, मनैं के छोडै सै ठाण लिया  ।।3।<br><br>\n\n    दंड भोगूं सूं कार करी का, खून मेरा पीवैंगें मरी-मरी का,<br>\n    लखमीचन्द हरी का जन सै, न्यू महाभारत लेख बखाण लिया ।।4।<br><br>"
      },
      {
        "id": 19,
        "name": "19-षट दुशासन नै आण कै....",
        "story": "<b>वार्ता :-  दुर्योधन का हुकम मिलते ही दुशाशन ने हाथ में तेगा\n    उठाया और द्रोपदी के महल की तरफ चल दिया । शकनि\n    की बड़ाई करता हुआ क्या कहता है । युधिष्ठर की आज्ञा\n    पाकर पुतगामी एक दम चल दिया परन्तु दुशासन उससे\n    पहले ही पहुंच चुका था । उसने जाते ही महाराणी के केश\n    पकड़ लिये और खींचता-खींचता महल से बाहर ले आया।</b><br><br>\n\n\n    षट दुशासन नै आण कै, झट पकड़े केश सुनैहले ।। टेक।<br><br>\n\n\n    ईश्वर की गति कोये जाणै नहीं इन्सान,<br>\n    वेद मंत्र जल से सींचे केश खींच रहा अज्ञान,<br>\n    वेद मंत्रों से यज्ञ में अग्नि शुद्ध किनी जान,<br>\n    ऋषियों ने हवन किया जब पुतले मैं आए प्राण,<br>\n    पांडवों के पराक्रम को भूल्या दुशासन बलदाई,<br>\n    मीठे-2 बचनों से द्रोपदी न्यू बतलाई,<br>\n    केश मेरे छोड़ दुष्ट काया मेरी दुख पाई,<br>\n    बख्श मुझे गऊ गरीब बिचारी जाण कै, मेरे रज से कपड़े मैले  ।।1।<br><br>\n\n    बली करै जोर घोर बादल सा गरज रहा,<br>\n    हारी नहीं श्रद्धा  गोरी का लरज रहा,<br>\n    दही सी बिलोई कोई योद्धा ना बरज रहा,<br>\n    हरे कृष्ण हरे विष्णु हरी हर पुकार रही,<br>\n    तुम बिन कोण मेरा चित में विचार रही,<br>\n    समय पड़ी रक्षा करो नैनां आंसू डार रही,<br>\n    भक्तों की विपत पिछाण कै गुण याद करो प्रभु पहले ।।2।<br><br>\n\n\n    खींचने और झुकने से मानती कलेश भारी,<br>\n    नीच दुष्ट मन्द बुद्धि मत ले चालै अहंकारी,<br>\n    एक वस्त्र पहने हुए रजस्वला हूं मैं नारी,<br>\n    दासियों में रहणा सहणा दासियों में खाणा पीणां,<br>\n    दासी बण कै टहल करो भूप नै हुक्म दीन्हां,<br>\n    रोये तै बणै ना कुछ भाग तै लिखा लिया हीणां,<br>\n    चल सभा के बीच मैदान कै, कैरों के ताने सहले  ।।3।<br>v\n\n\n    दुशासन बोल्या मैं तनैं भेद बताए रहा,<br>\n    नंगी रहो उघाड़ी चाहे एक वस्त्र भी ना ऐ रहा,<br>\n    जूए मैं जीती है दासी भाव को जिताय रहा,<br>\n    हो कै मति मन्द बन्ध पांडवों के तोड़ डाले,<br>\n    धर्म के अंगूर दूर जान कै निचोड़ डाले,<br>\n    असुर केसा भेष केश पकड़ कै मरोड़ डाले,<br>\n    क्या लेगी परदा ताण कै चल दासी बण कै रहले  ।।4।<br><br>\n\n\n    द्रोपदी सति की काया तंग होकर डोल रही,<br>\n    कहै नहीं सकै विष मन ही मन में घोल रही,<br>\n    हाथ जोड़ विनती करै, धीरे-2 बोल रही,<br>\n    इतना समय बीतने पै फेर और रंग हुया,<br>\n    द्रोपदी सति का दिल जोर जबर तंग हुया,<br>\n    सति को सताया जैसे महाघोर जंग हुया,<br>\n    कहैं लखमीचन्द स्वरूप बखाण कै, शुभ चरण गुरु के गहले  ।।5।<br><br>"
      },
      {
        "id": 20,
        "name": "20-मेरी सासू सभा मै जां सू री....",
        "story": "<b>वार्ता :- द्रोपदी ने देखा कि यहां पर तेरा कोई भी हिमाती नहीं'\n    है तो वह अपनी सास को याद करती है ।</b><br><br>\n\n\n\n    मेरी सासू सभा मै जां सू री, तेरा दुशासन लेज्या  ।। टेक।<br><br>\n\n\n    जुल्म किसा हस्तनापुर खेडै़ सै, यो थारे काल खड़क भेड़ै सै,<br>\n    यो तेरा दुशाशन छेडै सै, मेरी कुछ ना पार बसा  ।।1।<br><br>\n\n    खर तै के बच्चा बणै सै गऊ का अमृत बणता नहीं लहू का,<br>\n    तूं हे कुछ ले-ले तरस बहू का, मैं रही रो-रो रूधन मचा  ।।2।<br><br>\n\n    उडैं महफिल के लोग हंसेंगें, फेर आपस मै बांस खसैंगे,<br>\n    हस्तनापुर में काग बसैंगे, लोभ नै दीन्हां नाश करा  इ।।3।<br><br>\n\n    आज मेरे हुई कर्म की हाणी, तुमनै कोन्यां बात पिछाणी,<br>\n    सतगुरु मानसिंह की बाणी, सुण रहे लखमीचन्द चित ला ।।4।<br><br>"
      },
      {
        "id": 21,
        "name": "21-अरे थारी मरदां की कचहैरी ....",
        "story": "<b>वार्ता :- द्रोपदी दुशासन को क्या कहती है ।</b><br><br>\n\n    अरे थारी मरदां की कचहैरी आगै, द्रोपदी क्यूकर बोलै चालैगी  ।।टेक ।<br><br>\n\n    होणी सकल सभा में छागी, मनै सब की बेअकली पागी,<br>\n    सभा में जब बहू बुलाई जागी, तै धरती पायां तले की हालैगी  ।।1।<br><br>\n\n\n    आपस का विश्वास होण मैं, त्रिया सभा के पास होण मैं,<br>\n    कसर के रहज्यागी नाश होण मैं, द्रोपदी जब सांस सबर के घालैगी  ।।2।<br><br>\n\n    तुम क्यों डूबो सो पढ गुण कै, पाछै पछताओगे सिर धुण कै,<br>\n    थारे कुकर्म करणे की सुण कै, अपणे प्राण त्यागने सालैगी  ।।3।<br><br>\n\n\n    लखमीचन्द रंग आप हुया तै, पार जा सै मन साफ हुया तै,<br>\n    सभा तै जै ना इन्साफ हुया तै, अर्जी श्री कृष्ण कै डालैगी  ।।4।<br><br>\n"
      },
      {
        "id": 22,
        "name": "22-चंडाली की तरह बिगड़....",
        "story": "<b>वार्ता :- द्रोपदी दुशाशन को आगे क्या कहती है ।</b><br><br>\n\n    चंडाली की तरह बिगड़ रहा चेहरा,<br>\n    मत हाथ लगावै यो धर्म नहीं सै तेरा  ।।टेक।<br><br>\n\n\n\n    छत्री न्यायकारी पद मलीन होज्यांगा,<br>\n    इन्सानों के कहने का यकीन होज्या\u200Dगा,<br>\n    मैं पहले कह चुकी धर्म क्षीण होज्या\u200Dगा,<br>\n    मेरे दर्शन करे से बुरा दीन होज्या,गा,<br>\n    पाणी को समझ दीवार गार को फेरा  ।।1।<br><br>\n\n\n    गए डूब सभा के लोग नहीं सरमाते,<br>\n    मुझ चंडाली को पास बुलाना चाहते,<br>\n    जो रजोशला त्रिया के दर्शन पाते,<br>\n    शुभ क्रिया क्रम और धर्म नष्ट हो जाते,<br>\n    जो डाण के दर्शन से दोष रूप वही मेरा  ।।2।<br><br>\n\n\n    पृतकामी दूत क्या लौट गया नहीं होगा<br>\n    मेरे फिकरे को बिना कहे रहा नहीं होगा,<br>\n    क्या सुनने वाला बिना दया नहीं होगा,<br>\n    मेरे दादसरे नैं जा लिया के कहा नहीं होगा,<br>\n    वो असल नहीं सै, जिसकी तू आज्ञा लेरया  ।।3।<br><br>\n\n\n    किसका धन किसनै जीता और कौण हारै,<br>\n    मनैं कौंण समझकै तू मेरी आबरो तारै,<br>\n    कहै लखमीचन्द कुछ शर्म नहीं सै थारै,<br>\n    थारी हठ धर्मी का डंका बज लिया सारै,<br>\n    इस कुरूं वंश का क्यूं बसा उजाडै डेरा  ।।4।<br><br>"
      },
      {
        "id": 23,
        "name": "23-उड़ै बैठे गुरु समान ....",
        "story": "<b>वार्ता :- अब द्रोपदी रोती है चिल्लाती है और क्या  कहती है ।</b><br><br>\n\n\n\n\n    उड़ै बैठे गुरु समान सभा में सारे,<br>\n    मनै मत ले चालै अज्ञान दुष्ट हत्यारे  ।।टेक।<br><br>\n\n\n    भला उनके स्याहमी कैसे जा सकती हूं,<br>\n    सब धर्म कर्म के काज लाज रखती हूं,<br>\n    आवै शर्म घणी मैं ऊंच नीच तकती हूं,<br>\n    मनैं घणी सताओ मैं न्यूयें बुरी बकती हूं,<br>\n    मेरे पांच पति बलवान दोष तै न्यारे  ।।1।<br><br>\n\n    आज दादसरा भीष्म भी आंख चुराग्या,<br>\n    कर्ण भी मेरे मुंह उघड़े की तरफ निघांग्या,<br>\n    मेरा तायसरा भी धर्म हार धन खाग्या,<br>\n    मैं जाण गई थारा बख्त आखरी आग्या,<br>\n    ये कैरों सब बेईमान बड़े लजमारे  ।।2।<br><br>\n\n    इस हस्तनापुर में न्याय करणिये मरगे,<br>\n    फेर सति के नेत्र पतियां की ढब फिरगे,<br>\n    चुप होगे ना बोले कती रोष मैं भरगे,<br>\n    दुख देख नार का क्रोध अग्न मैं जरगे,<br>\n    इतना दुख ना मान्या, जब सब सामान जुए में हारे ।।3।<br><br>\n\n    जै इन्द्र भी तेरी सहाय करण नै आज्या,<br>\n    तू बचै नहीं जो क्रोध भीम कै छाज्याआ,<br>\n    इस वक्त धर्मसुत धर्म का करै मुलाहजा,<br>\n    जिसकी सूक्ष्मु  बुद्धि वे ऋषि मुनि पद पाजया,<br>\n    रहे छल की खोल दुकान शुकन गन्धाेरे ।।4।<br><br>\n\n    द्रोपदी जा कै खड़ी सभा में करदी,<br>\n    छाई उदासी और चेहरे पै जरदी,<br>\n    त्रिया संग झगड़ैं दिखा रहे नामर्दी,<br>\n    कहै लखमीचन्द क्यूं नींव नाश की धरदी,<br>\n    मेरी दया लियो कृष्ण भगवान ज्यान तै भी प्यारे  ।।4।<br><br>\n"
      },
      {
        "id": 24,
        "name": "24-कर्ण की बातां पै भाई धर  ....",
        "story": "<b> वार्ता :- अब अर्जुन भीम से क्या कहता है :-</b><br><br>\n\n\n\n\n    कर्ण की बातां पै भाई धर कै देख्या ध्यान,<br>\n    झूठी कदे पड़ज्या बड़े भाई की जबान    ।।टेक।<br><br>\n\n    कर्ण नै बोल निशाने मारे, जिगर म्हारे इन बोलां तै स्यारे,<br>\n    सब अस्त्र शस्त्र तारे जितना लड़ाई का समान  ।।1।<br>\n\n    आज हम सबर शान्ति धारैं, कदे न कदे फिर बाजी नैं मारैं,<br>\n    पर प्रण नैं नहीं हारैं, चाहे छूटज्या जिहान  ।।2।<br>\n\n\n    इनकै सै भूख राज की गहरी, बख्तक पै ये डंक मारज्या। जहरी,<br>\n    अरै लूटण खातिर बैठी बैरी ठगा की दुकान  ।।3।<br>\n\n    लखमीचन्द जल दूध छणा दे, न्यारे-2 हर्फ गिणादे,<br>\n    जाणूं के तै के बणादे, तेरी माया हे भगवान  ।।4।<br><br>"
      },
      {
        "id": 25,
        "name": "25-वो काले मुंह आला दिया ....",
        "story": "<b>वार्ता:-  दुर्योधन अब व्यंग कसकर क्याे कहता है ।</b><br><br>\n\n    वो काले मुंह आला दिया किन्घेय नै भेज,<br>\n    जो बणरया था तेरा नकली भाई  ।।टेक ।<br><br>\n\n    के फायदा नन्हा काते मैं, फर्क सै मूल फूल पाते मैं,<br>\n    वो नाते मैं साला, झूठा करै हेज, लिए सुण द्रोपद की जाई  ।।1।<br><br>\n\n    तेरे नां की कोन्या  दया, आज मौके पै कडै गया,<br>\n    रहा चोरी का ढाला, ला कुर्सी मेज, मक्ख न दही तार कै खाई  ।।2।<br><br>\n\n    जिसका था तनै घणा सहारा, वो भी करग्याक आज किनारा,<br>\n    म्हारा देख्या भाल्या , नाचण मैं तेज, सांगी बण घालै स्या हीं  ।।3।<br><br>\n\n    लखमीचन्द भजन कर रब का, फेर ना काम रहै डर दबका,<br>\n    जो सबका रूखाला, परमपद सेज, एकाधे नै मुश्किल पाई ।।4।<br><br>"
      },
      {
        "id": 26,
        "name": "26-कहण लग्या राणी तै खोटी....",
        "story": "<b>वार्ता :- अब दुशासन द्रोपदी को क्यान  कहता है ।</b><br><br>\n\n    कहण लग्या राणी तै खोटी, दुशासन बलवान, बुराई करकै  ।।टेक।<br><br>\n    पांच पति बैठे तेरे चुपके तमाम बणे,<br>\n    बोल नहीं सकते क्योंकि कैरों के गुलाम बणे,<br>\n    जूए के मैं जीत लिए म्हारे सिद्ध काम बणे,<br>\n    पांच पति बैठे तेरे नाड़ तक हिलाते नहीं,<br>\n    अस्त्र शस्त्र गदाओं से खेलते खिलाते नहीं,<br>\n    दुशाशन की स्याहमी देख नैन तक मिलाते नहीं,<br>\n    मेरी चोट नहीं जा ओटी, लिया सतगुरु पै वरदान बड़ाई करकै ।।1।<br><br>\n\n    कौरवां की स्याहमी बोलै पांडवां की छाती नहीं,<br>\n    रो रही अनाथ बण कै कोए भी हिमाती नहीं,<br>\n    दास की लुगाई कदे पटराणी कहलाती नहीं,<br>\n    हाथ पकड़ के खींचण लाग्या पीटी और तणाई हमनै,<br>\n    नाच के दिखाओ रंडी बेशमां बणाई हमनै,<br>\n    जूए के मैं जीत लई दासी कर जणाई हमनैं,<br>\n    पीटी वा खूब पकड़ कै चोटी, करदी जात बिरान, हंघाई करकै  ।।2।<br><br>\n\n    धर्मपुत्र जीत लिया जूए का खिलारी करकै,<br>\n    अर्जुन भी जीत लिया गान्डीव धनुषधारी करकै,<br>\n    भीमसैन जीत लिया पूरा बलकारी करकै,<br>\n    सहदेव जीत लिया ज्ञान का भण्डार करकै,<br>\n    नकुल को भी जीत लिया घोड़ां का सवार करकै,<br>\n    राज पाट जीत लिया सारे कै प्रचार करकै,<br>\n    तेरी के बोलण पोटी, तेरी ल्यूहे खींच जबान बख्स दी लुगाई ।।3।<br><br>\n\n    बीस बार नीच कहा बोल कै सुणाओ दासी,<br>\n    देख लूंगा बात तेरी तोल कै सुणाओ दासी,<br>\n    सुबक-2 क्यों रोवे सै खोल कै सुणाओ दासी,<br>\n    समझदार आदमी को थोड़ा सा इशारा चाहिए,<br>\n    मूर्ख सेती पल्ला पड़ज्या दूर से किनारा चाहिए,<br>\n    सतगुरु जी की सेवा करकै ज्ञान का भण्डारा चाहिए,<br>\n    गुरु मानसिंह चीज नहीं थे छोटी,<br>\n    लिया लखमीचन्द नै ज्ञान, समाई करकै  ।।4।<br><br>"
      },
      {
        "id": 27,
        "name": "27-एक अर्ज मेरी, कर जोड़....",
        "story": "<b>वार्ता :-  महाराणी की बात किसी ने नहीं सुनी । विकर्ण जो नादान अवस्था के थे वहीं बैठे हुए थे उसने खड़ा होकर क्या कहा :-</b><br><br>\n\n\n\n    एक अर्ज मेरी, कर जोड़ करी, सुणों सभा भरी,<br>\n    मुझ बालक की वाणी  ।।टेक ।<br><br>\n\n\n\n    जो था जूवा खेलण का विचार, पांडव अपने आप गये हार,<br>\n    सौ बार कही, धर्मसुत नै लही, इब कडै रही,<br>\n    इनके हक में राणी  ।।1।<br><br>\n\n\n\n    जो धर्म शास्त्र के अन्दाज, सारी सभा भूलगी आज,<br>\n    तज राज तख्त, दिल नर्म सख्त, कही चार बख्त,<br>\n    की साची ना जाणी  ।।2।<br><br>\n\n\n    जो धर्म शास्त्र गुणैं, जो कोए स्वयंभू मनु की सुणै,<br>\n    एक तै बणैं शिकारी, दूजै जूए का खिलारी,<br>\n    तीजै विषय का व्यवहारी, पी मदिरा पाणी  ।।3।<br><br>\n\n    लखमीचन्द कर शर्म जात की, खैर चाहो, सो जै अपणे गात की,<br>\n    बात की ख्यास करो, विश्वास करो, मत नाश करो,<br>\n    हो अधर्म से हाणी  ।।4।<br><br>"
      },
      {
        "id": 28,
        "name": "28-हाथ जोड़ कै अर्ज करी सुणियों  ....",
        "story": "<b>वार्ता :-  विकर्ण की बात को कोई नहीं सुनता तो अब द्रोपदी\n    हाथ जोड़कर सबके सामने शीश झुकाकर कहने लगी कि\n    सारी सभा बैठी हुई है । मेरे एक प्रश्न   का उत्तर दो ।\n    द्रोपदी सबके सामने अपना एक सवाल पेश करती है ।</b><br><br>\n\n\n\n    हाथ जोड़ कै अर्ज करी सुणियों जी पंचात सभा सै या सारी  ।।टेक ।<br><br>\n\n\n    छोटे बड़े बूढ़े सब सभा के मैं बैठे सारे,<br>\n    करूंगी सवाल उसका उत्तर दियो न्यारे-न्यारे,<br>\n    पांच पति पांडौं लोग दुनिया में कहलाए हमारे,<br>\n    पांचों पांडों पति मेरे किससे मिलता बाजा नहीं,<br>\n    अर्जन और सहदेव, नकुल, भीम से तनाजा नहीं,<br>\n    धर्मपुत्र पति मेरे बता कौणसे मैं साझा नही,<br>\n    न्यू द्रोपदी रोष भरी, सुख भोग्या दिन और रात, मनैं सारा का भारी ।।1।<br><br>\n\n\n    कुन्ती पिता वासुदेव नै पांच तै विचारे पति,<br>\n    एक जुआ खेल रहा चार बैठे न्यारे पति,<br>\n    दाव पै लगादी किसनै जब मुझसे पहले हारे पति,<br>\n    इस त्रिया के कुढे का माल खाने वाला कौन रहा,<br>\n    पड़ा है जमी पै माल ठाने वाला कौन रहा,<br>\n    हार चुके पति दा पै लाने वाला कौन रहा,<br>\n    किसनै ठा कै जूए पै धरी, मेरा केले केसा गात, द्रोपदी नारी ।।2।<br><br>\n\n\n\n    द्रोपदी सवाल खड़ी सभा के अगाड़ी करै,<br>\n    सच्चा दो जवाब कोये ख्याल ना अनाड़ी करै,<br>\n    कौणसा कसूर साड़ी खींच कै उघाड़ी करै,<br>\n    छल तै खेले छल तै जीते तन मन धन असीम,<br>\n    अर्जुन और सहदेव नकुल धर्मपुत्र बली भीम,<br>\n    इन्हीं के अगाड़ी तुमनै नाश की जमाली नीम,<br>\n    मूर्ख बण कै काट गिरी, मेरे खिडां दिए फल पात, थी केसर क्यारी ।।3।<br><br>\n\n\n    माता पिता बुआ दादी औरतों के शर्मदार,<br>\n    बेटे और बेटयां की बहू पोतियां सहित परिवार,<br>\n    भाणजे भतीजे जमाई धेवतां तलक की लार,<br>\n    इतणा कुणबा होए पाछै शर्म तै सभी कै होगी,<br>\n    धरती और आसमां शशि और रवि कै होगी,<br>\n    दाना दन्तर देवता और मानसिंह कवि कै होगी,<br>\n    लखमीचन्द नित्य कहैं खरी-खरी, द्विज गौड ब्राह्मण जात, आदि दे म्हातरी ।।4।<br><br>\n"
      },
      {
        "id": 29,
        "name": "29-चुप चाप शान्ति हो रही....",
        "story": "<b>वार्ता  :-  जब द्रोपदी ने भरी सभा में सवाल किया कि जब मेरे से पहले\n    पति जुए में हार चुके तो उनका फिर जुवा खेलने का अधिकार\n    कहां रह गया और उनके बिना मुझे कोई भी दाव पर नहीं लगा\n    सकता , क्योंकि मैं पतिभर्ता औरत हूं । द्रोपदी की यह बात\n    सुनकर किसी की जबान तक नहीं हिली । सब चुप होकर बैठ गए\n    पांचों भाई पांडव भी चुप चाप बैठे देख रहे हैं :-</b><br><br>\n\n\n\n\n    चुप चाप शान्ति हो रही, ना बोल किसी को आया  ।।टेक।<br><br>\n\n    सच्चा दो जवाब दाब मुख मैं जबान रहे,<br>\n    ध्यान कहीं नहीं जग में कैसे इन्सान रहे,<br>\n    जानने के योग्य लोग पापियों की मान रहे,<br>\n    कर रहे आपा-धापी पापी लोग जान पड़े<br>\n    विघ्ने  के बिन तोले गोले सभा बीच आन पड़े,<br>\n    करते नहीं उजर नजर रचते तुफान पड़े,<br>\n    होणी सिर झगड़े झो रही, हुई कुमत पाप सिर छाया  ।।1।<br><br>\n\n\n    कौण कैसा द्रोण गुरु किसी को समझाते नहीं,<br>\n    भीष्म गुणवान ध्यान ज्ञान उपर लाते नहीं,<br>\n    विदुर भक्त साच बात ज्ञान की बताते नहीं,<br>\n    सूत पुत्र कर्ण प्रण बांध कै सफाई करै,<br>\n    दुर्योधन, दुशाशन नीच खींच कै हंघाई करें,<br>\n    दर्द में ना कसर असर मेरै कोए ना दवाई करै,<br>\n    दुर्दशा हो राणी रो रही दुष्टों नै जाल फैलाया  ।।2।<br><br>\n\n\n    द्रोणाचार्य भीष्म जी भी लज्जा से सरमाय रहे,<br>\n    धृतराष्ट्र ताऊ सभा में गम का भाला खाय रहे,<br>\n    कैरों वंश का नाश करण नै कटृठे हो तुम आय रहे,<br>\n    अन्धे और दरन्दे बन्दे लाखों से नहीं थे थोड़े,<br>\n    लोहे की तरह से सख्त मोड़े से भी नाय मोड़े,<br>\n    असुर केसा भेष देश, देशान्तरों के राजा जोड़े,<br>\n    ताने दे कै सेल चभो रही, नां दिल कांपा ना काया  ।।3।<br><br>\n\n\n\n    जुवे के खिलार त्यार चौकड़ी चन्डाल की,<br>\n    इन्हीं नै पटराणी दासी करने की सम्भाल की,<br>\n    आती नहीं शर्म धर्म करने की तो टाल की,<br>\n    किसनै पटराणी ठाणी दासी करने की ये सलाह,<br>\n    गुण अवगुण ना छटैं मिटै इन कर्मों से घटै कला,<br>\n    इन कामां नै देख देख जीणे से तो मरणा भला,<br>\n    लखमीचन्द मन की टोह रही, ना ज्ञान किसी पै पाया ।।4।<br><br>"
      },
      {
        "id": 30,
        "name": "30-आंसू भरे नैन देखे द्रोपद ....",
        "story": "<b>वार्ता  :-  दुशाशन ने एक नहीं सुनी दुर्योधन उठ आया\n    और दुशाशन से कहने लगा कि इसको भरी सभा में नंगी\n    कर दो । इसको अपनी जांघ पर बिठायेंगे । जब यह वचन\n    वहीं पर बैठे भीम ने सुने तो प्रण किया कि जिस जांघ पर द्रोपदी\n    को बिठाने की कहता है तेरी वही जांघ तोड़ दूंगा । अब क्रोध में\n    भरकर भीम क्या कहता है :-</b><br><br>\n\n\n\n    आंसू भरे नैन देखे द्रोपद की जाई के,<br>\n    डाटे ना डटते क्रोध भीम बलदाई के  ।। टेक।<br><br>\n\n\n    सभा में था कंवारी केसा भेष, लगा नहीं सकै थी पवन तक लेस,<br>\n    आज दुशाशन पकड़ै केश रै पांडवां की लुगाई के  ।।11<br><br>\n\n\n    द्रोपदी ने भी आड दूंगा, इस पापी के खिंडा हाड दूंगा,<br>\n    एक पल भर में बल काढ दूंगा, दुष्टां की हंघाई के  ।।2।<br><br>\n\n\n    मैं नहीं करूंगा समाई, जाणग्या होणी सिर पै छाई,<br>\n    द्रोपद सुता जूए पै लाई, इसे हाथ फूकंदू भाई के  ।।3।<br><br>\n\n\n    लखमीचन्द इनका होरया सै सुत्र, दे नहीं सके बात का उत्तर,<br>\n    डूबग्या ओ धर्मपुत्र, रै या द्रोपदी भी दा पै लाई के  ।।4।<br><br>"
      },
      {
        "id": 31,
        "name": "31-काम नहीं था बोलण का....",
        "story": "<b>वार्ता :- दुर्योधन और दुशाशन दोनों द्रोपदी को नंगी करने के\n    लिए आगे बढ़े तो अर्जुन से भी नहीं रूका गया है जब\n    युधिष्ठर ने देखा कि अर्जुन में क्रोध आ रह है तो इशारे\n    से उसको भी वहीं दबा दिया अब अर्जुन अपने विचार कैसे\n    प्रकट करता है ।</b><br><br>\n\n\n    काम नहीं था बोलण का, पर बोले बिन नां सरता,<br>\n    देख देख बुरे कर्मां नै सतपुरुषां का जी डरता  ।। टेक।<br><br>\n\n\n    कौरवां नैं समझा करते अपणे केसे भाई,<br>\n    बेईमाने में नाश करा लिया ना पकड़ी नरमाई,<br>\n    गैर समझ बैर ला लिया सभा में बहू बुलाई,<br>\n    के जीणा हो उनका जिनकी इतनी दुखी लुगाई,<br>\n    भूल गये मर्याद कुटम्ब की खुले मुखेरे चरता  ।।1।<br><br>\n\n    धर्मपुत्र नैं जाण नहीं थी छल का करैंगे इरादा,<br>\n    राज पाट का ख्याल नहीं पड़ो कूए मैं फायदा,<br>\n    दुशाशन ब्या ही नै छेडै यो दुख सबतै ज्यादा,<br>\n    दुख के कारण भाई तै बोल्या भुला दिया सब कायदा,<br>\n    ना तै बाप बराबर समझ कै साहमी बोल्या भी ना करता  ।।2।<br><br>\n\n\n    कर लण दे अनरीत जाण कै गुस्से नैं कम करले,<br>\n    खींच कपाली रोक सांस आगै, खातिर दम करले,<br>\n    झाल डाटले पत्थर बणज्या बोलण की गम करले,<br>\n    नरम कालजा मत राखै साधां के सम करले,<br>\n    शील सबर सन्तोष धार क्यों जल भुन कै नै मरता  ।।3।<br><br>\n\n\n    शेखी के घटज्याोगी  म्हारी अनरिति कर लण दे,<br>\n    घड़ा पाप का फुटैगा पर काना तक भरलण दे,<br>\n    छोड़ दई मर्याद कुटम्ब की अधर्म पै मरलणदे,<br>\n    काम नहीं सै रोक थाम का खूब डूब तरलण दे,<br>\n    कहैं लखमीचन्द श्री कृष्ण खुद दुखियां के दुख हरता  ।।4।<br><br>"
      },
      {
        "id": 32,
        "name": "32-थारा के जीवै बलवान दुखी  ....",
        "story": "<b>वार्ता :-  द्रोपदी का ध्यान पांडवों की ओर गया तो क्याक कहती है ।</b><br><br>\n\n\n    थारा के जीवै बलवान दुखी करैं ब्याही नै ।।टेक।<br><br>\n\n    भूल सामना करै भाड़ का के अनुमान चणे मैं,<br>\n    थारी नार सभा में रो दी,<br>\n    तमनै नहीं क्याहें की सोधी,<br>\n    उमर न्यूंए खोदी सहीसपणे मैं,<br>\n    सदा पकड़े घोड़ां के कान, जाणों के तुम उत लड़ाई नैं  ।।1।<br><br>\n\n\n    हंसी द्रोपदी देखकै इसनै वो दुख इनकै याद था,<br>\n    देखै प्रजा इनका बुरा दर्जा, न्यूंए मरज्या सौण साधता,<br>\n    तेरा के मतलब आवै ज्ञान, के चाटू तेरी चतुराई नै  ।।2।<br><br>\n\n\n\n    फूल्या -2 फिरै जगत मैं, तू कोन्या बात विचारता,<br>\n    थारी बीर सभा में कुकी, चोट जिगर मैं दुखी,<br>\n    तू न्यूंए सुखी बात मारता,<br>\n    कित गए थारे लक्ष्यधारी बाण देख दें गुमराई नैं  ।।3।<br>v\n\n\n    ताली कुन्जी हाथ तेरे थे, खोग्या तेरा बड़ापन,<br>\n    कै इन तै प्रीत जोड़ ले, कै एक-एक की नाड़ तोड़ले,<br>\n    कै आंख फोड़ले यें लग री थर-थर कांपण,<br>\n    तनै करदी जात बिरान खो दिए तेरी समाई नै  ।।4।<br>\n\n    तुम बेशक तै करदो टाला, यो भीम बली ना डटता,<br>\n    पैर सभा में टेकया दयूं मेट अमरेखा,<br>\n    ना जाता देख्याद सर कटता,<br>\n    कह लखमीचन्द मूड नादान देख दयूं बलदाई नै  ।।5।<br><br>"
      },
      {
        "id": 33,
        "name": "33-जो राजा जूआ खेल ना सकते....",
        "story": " <b>वार्ता :- अर्जुन के क्रोध को युधिष्ठर ने रोक दिया कि भाई यह\n    समय चुप रहने का है अब दुर्योधन द्रोपदी की तरफ बढ़ा\n    तो द्रोपदी कहने लगी कि मेरी बात सुनो मुझे हाथ नहीं लगाना मैं\n    पतिभर्ता औरत हूं । अब द्रोपदी भरी सभा में सबके सामने क्या\n    कहने लगी :-</b><br><br>\n\n\n    जो राजा जूआ खेल ना सकते, बाजी नहीं थी खिलाणी,<br>\n    किततै सीखे अधर्म करकै उल्टी रीत चलाणी  ।। टेक।<br><br>\n\n    ज्ञानी के संग ज्ञानी चाहिए ध्यानी के संग ध्यानी,<br>\n    मूर्ख के संग मूर्ख हो, अभिमानी  संग अभिमानी,<br>\n    पंडित के संग व्याकरण हो जो शुद्ध बणावै बाणी<br>\n    शील पुरुष संग शील पुरुष हो नहीं कदे हो हाणी,<br>\n    जंग-जुआ और कुश्ती के मां चाहिए जोट मिलाणी  ।।11<br><br>\n\n\n    भूल गए मर्याद कुटम्ब की अधर्म ऊपर अड़ते,<br>\n    लोभी और लालची बन्द पड़े नरक मैं सड़ते,<br>\n    लिहाज शर्म का खोज रहा ना अधर्म करकै लड़ते,<br>\n    छत्रापण थारा कड़ै रहया जब त्रिया संग झगड़ते,<br>\n    पर त्रिया पै चाहिए कोन्या दृष्टि तलक फलाणी  ।।2।<br><br>\n\n\n    ऋषि मुनि सन्या सी योगी शोभा सायज्य पुर की,<br>\n    रूप पशु पक्षी की शोभा सतगुण शोभा नर की,<br>\n    माता संग पुत्री की शोभा पिता संग पुत्र की,<br>\n    भाईयां मै भाई की शोभा नारी शोभा घर की,<br>\n    या थारी शोभा ठीक नहीं है सभा में बहू बलाणी  ।।3।<br><br>\n\n\n    नीच दुष्ट छलियों के कहे तै, क्यूं सभा बीच बुलवाई,<br>\n    इन दुष्टों के कहणे तै क्यूं दा के ऊपर लाई,<br>\n    गुरु मानसिंह बता गए जो धर्म शर्म की राही,<br>\n    लखमीचन्द ये न्यूं ना मानैं अधर्म करैं अन्याई,<br>\n    मार पडै़गी यमदूतां की पडै फांसी तलक घलाणी  ।।4।<br><br>"
      },
      {
        "id": 34,
        "name": "34-भरी सभा के बीच तुमनै ....",
        "story": "<b>वार्ता :-  द्रोपदी क्या कहती है :-</b><br><br>\n\n    भरी सभा के बीच तुमनै क्यों बुलवाई हो  ।।टे\u200Dक।<br><br>\n\n    लगे मामा भान्जा जुआ खिलावण, कुरीति-रीत कमावण,<br>\n    सुणे हो रावण और मारीच, मरगे सिया चुराई हो  ।।1।<br><br>\n\n\n    बुरे हो सैं आपस के तनाजे, देख लूगी मौके उपर भाजे<br>\n    रहे सब राजे अखियां मींच, सै सब के घरां लुगाई हो  । 2।।<br><br>\n\n\n    तुम नहीं हटते नाम धरण तै, मैं दुख पागी विपत भरण तै,<br>\n    तुम अधर्म कर रहे नीच, जले थारा ब्रहम कसाई हो ।।3।<br><br>\n    मानसिंह गुरु बात कहै रस की,लखमीचन्द जिन्दगानी दिन दस की,<br>\n    बुरी हो सै आपस की खींच, होली बहुत समाई हो  ।।4।<br><br>"
      },
      {
        "id": 35,
        "name": "35-लगे तुम उल्टी रीत चलावण....",
        "story": "<b>वार्ता :-  द्रोपदी आगे क्या कहती है :-</b><br><br>\n\n    लगे तुम उल्टी रीत चलावण ।।टेक।<br><br>\n\n\n    बाली नैं सुग्रीव काड़ दिए घर तै, जिसका वैर लग्या  था हर तै,<br>\n    मरगे राम चन्द्र के सिर तै, सिया हड़ी लंकपती नैं,<br>\n    न्यू मरगा था रावण  ।।1।<br><br>\n\n\n    तुम डुबोगे पिछले दरजै, तुम नै कोए भी ना बरजै,<br>\n    थारे काल शीश पै गरजै,<br>\n    भीष्म, करण, द्रौण डूबैंगे जो लगे सभा में बहु बलावण  ।।2।<br><br>\n\n\n    बाली नै जुल्म़  गुजारा, सुग्रीव की छीनी तारा,<br>\n    एक बाण तै मारया, ना दी लाश तलक भी ठावण ।।3।<br><br>\n\n\n    गुरु मानसिंह का गाम बसौदी, तुमनै लाज़ शर्म सब खोदी,<br>\n    क्यों बात बिचारो बोदी, लखमीचन्द महाभारत के छन्द बणाकै,<br>\n    लगे सभा में गावण ।।4।<br><br>"
      },
      {
        "id": 36,
        "name": "36-धनवान पितम हुए बिना ....",
        "story": "<b>वार्ता :-  अब द्रोपदी क्या कहती है :-</b><br><br>\n\n    धनवान पितम हुए बिना खत्म, इसा जुल्म सितम<br>\n    कोए करा नहीं सकता  ।।टेक ।<br><br>\n\n    अस्त्र शस्त्र गज और सूत्र म्हारै घोड़े पालकी,<br>\n    महल मावड़ी तला बावड़ी म्हारै शोभा ताल की,<br>\n    म्हारे नौकर सैं धणी हीरे मणि और फौज घणी,<br>\n    कोये डरा नहीं सकता  ।।1।<br><br>\n\n    मेरे पति एक चार सुकर्म की कार हर बात मानते,<br>\n    तजैं ना नीति, हारी जीती, प्रीति जानते<br>\n    मेरा पांचों से मेल, जैसे घी मैं तेल, जुए का खेल,<br>\n    पति सराह नहीं सकता  ।।2।<br><br>\n\n\n    करकै हिसाब लादे जवाब मेरे सवाल का,<br>\n    कोए ना हिमाती दूजा साथी इस कंगाल का,<br>\n    मेरा पांचों से सुत्र, लादे उतर, एक धर्मपुत्र,<br>\n    मुझे हरा नहीं सकता ।।3।<br><br>\n\n\n    लखमीचन्द द्विज जात बात वे कहते ज्ञान की,<br>\n    डूबैगी मझदार लादो पार या नय्या मान की,<br>\n    जूए का दाव दुष्टों का चाव, पापियों की नाव,<br>\n    कोए तरा नहीं सकता  ।।4।<br><br>"
      },
      {
        "id": 37,
        "name": "37-शुभ राजनीति पछाण कै....",
        "story": "<b>वार्ता :- द्रोपदी ने भीष्म से प्रार्थना की !</b><br><br>\n\n    शुभ राजनीति पछाण कै, पिता भीष्ममह पुकारा  ।। टेक।<br><br>\n    \n    \n    धर्मसुत राजी नहीं थे खेल मैं, जुआ रच दिया धक्का पेल मैं,<br>\n    धन हो जिस धनवान की गेल में, बिना लाए धनवान कै नहीं,<br>\n    स्वाद आवता सारा  ।।1।<br><br>\n\n\n    धर्मसुत उल्टे हटगे डरकै, कैरों कहैं जोश में भरकै,<br>\n    इबकै खेल द्रोपदी धरकै, फूक  दिया घर तान कै,<br>\n    कोए ना जीत्या ना हारा ।।2।<br><br>\n\n\n    बढ़ता शुकन धर्मसुत बीता, पड़ता रहा मनोरथ रीता,<br>\n    ये कह कै मैं जीता जीता, सभा के बीच मैदान कै,<br>\n    कहैं शकुनि बड़ा हमारा  ।।3।<br><br>\n\n\n    सिर पै आण चढ़ी करड़ाई, देख रहे पांडो बलदाई,<br>\n    सभा बीच द्रोपदी बुलवाई, लखमीचन्द कथा बखान कै,<br>\n    सतगुरु का लिया सहारा  ।।4।<br><br>"
      },
      {
        "id": 38,
        "name": "38-सब सुनते रहो, अक्षर-2 चुनते ....",
        "story": "<b>वार्ता :-  भीष्म ने अपना फैसला दिया ।</b><br><br>\n\n    सब सुनते रहो, अक्षर-2 चुनते रहो, पढ़ते और गुणते रहो,<br>\n    जो कुछ हमनै विचारा, ये कहा है तुमने,<br>\n    किसको जिताया है हमने,<br>\n    पूछा दादा भीष्म ने, क्या बहू यही प्रश्न है तुम्हारा  ।। टेक।<br><br>\n\n\n    भीष्म का ज्ञान, सुनो करकै कान,<br>\n    चाहे कैसा ही इन्सान गरीब करता हो गुजारा,<br>\n    लेकिन हो निर्धन कैसा, हो सकता ना ऐसा,<br>\n    जाता दूजे का पैसा, ना जूए बिच हारा  ।।1।<br><br>\n\n\n    लेकिन एक और है कर्म, उस कर्म की शर्म,<br>\n    पतिभ्रता धर्म, का जो रखती सहारा,<br>\n    सदा गुण ही लखती, पति परमेश्वर तकती,<br>\n    पतिभ्रता ना रखती, अपणे पति से किनारा ।।2।<br><br>\n\n    सुकनी देता दुहाई, द्रोपद छल से ना लाई, धर्म सुत नै जिताई,<br>\n    पांसा छल से ना डारा, उत्तर क्या, दूं जंबा से,<br>\n    सुकनी चौकस है दा सै,<br>\n    पांडो चुपके न्या य से, ना कोए बोलै बिचारा ।।3।<br><br>\n\n\n    यश में कुयश में, पति बसता नस नस में,<br>\n    हर रस में पिया पत्नी को प्यारा,<br>\n    मेरी यही है सलाह, इस धर्म की सूक्ष्म कला,<br>\n    इससे बुरा या भला उत्तर देणा नहीं धारया ।।4।<br><br>\n\n\n    एक शुकन धर्मसुत से बीत्या, कि गया पहले मुझको जित्या,<br>\n    पृथ्वी जितत्या मन जिता धर्म का कटारा,<br>\n    लखमीचन्द और क्या कहूं, बस कष्ट सहूं,<br>\n    अरी ये दर्द बहू है सबसे न्यारा करारा  ।।5।<br><br>"
      },
      {
        "id": 39,
        "name": "39-रखियो रखियो जी....",
        "story": "<b>वार्ता :-   जब द्रोपदी को अपना कोई भी रक्षक नजर नहीं\n    आया तो वह भगवान श्री कृष्ण को टेरती है ।</b><br><br>\n\n\n    रखियो रखियो जी, लाज हमारी, कृष्ण प्यारे ।।टेक।<br><br>\n\n    गज और ग्राह लड़े जल में लड़त लड़त गज हारे,<br>\n    गज की टेर सुणी रघुनन्दन नंगे पैर पधारे,<br>\n    के पकड़ उभारे जी, थारी लीला न्यारी, कृष्ण प्यारे  ।।1।<br><br>\n\n    भरी सभा मै दुष्ट सतावैं, करो मेहर का फेरा,<br>\n    जैसे गऊ का बच्चा सिंह के थ्याग्या ऐसा बन्धन मेरा,<br>\n    टेरा टेरा जी, सच्चे गिरधारी, कृष्ण प्यारे  ।।2।<br><br>\n\n\n\n    ब्रह्मा जी का मान घटाया, तेरा नाम कन्हैया लाला,<br>\n    नाग नथा जब कृष्ण कहलाए, गऊ चराई गोपाला,<br>\n    माला टेरूंगी, क्यूंकि मैं दासी थारी, कृष्ण प्यारे  ।।3।<br><br>\n\n    तेरे बालकपण के यार सुदामा लखमीचन्द के भाई,<br>\n    मिश्राणी जी के चावल खा कै चोखी प्रीत निभाई,<br>\n    पाई पाई जी, थारी पक्की यारी, कृष्ण प्यारे  ।।4।<br><br>\n"
      },
      {
        "id": 40,
        "name": "40-कर जोड़ खड़ी सूं, प्रभु....",
        "story": "<b>वार्ता  :-  द्रोपदी आगे और श्री कृष्ण से क्या प्रार्थना करती है :-</b><br><br>\n\n\n    कर जोड़ खड़ी सूं, प्रभु लाज राखयों मेरी  ।।टेक।<br><br>\n\n    मर्यादा को भूल गए दरबारा मै शोर होग्या,<br>\n    भीष्म, कर्ण, द्रोणाचारी का हृदय क्यों कठोर होग्या,<br>\n    दुर्योधन दुशाशन शुकनी कौरवों का जोर होग्या,<br>\n    अधर्मी राज्यां की प्रजा गैल दुख पाया करै,<br>\n    पाप की कमाई पैसा काम नहीं आया करै,<br>\n    सताये जां आप जो औरां नै सताया करै,<br>\n    हे कृष्ण,  हे कृष्ण कहैक ऊंचे सुर तै टेरी  ।।1।<br><br>\n\n    सभा में प्रश्न किया धीरे-धीरे फिरण लागी,<br>\n    कांपता शरीर बीर कौरवों से डरण लागी,<br>\n    भीष्म जी की तरफ कुछ इशारा सा करण लागी,<br>\n    नीती को बिशारा पिता बोल कै नै साफ कहो,<br>\n    बोल कोए सकै ना सब बैठे चुप-चाप कहो,<br>\n    हारी सूं अक ना हारी भेद खोल कै नै आप कहो,<br>\n    मेरे प्रश्न का उत्तर दो थारी इतनी कृपा भतेरी  ।।2।<br><br>\n\n    धर्म के विषय की बात समझकै बताई जा सै,<br>\n    धन की भरी थैली अपने हाथां तै रिताई जा सै,<br>\n    दूसरे की चीज कोन्या जूए मैं जिताई जा सै,<br>\n    धर्म सुत होगे तै के मैं भी बेईमान होगी,<br>\n    शूरवीर स्याणां की कहो बन्द क्यूं जबान होगी,<br>\n    बीर का शरीर चीर मैं भी तै इनसान होंगी,<br>\n    पर ये कौरव चीर तारणा चाहते करकै हेरा फेरी  ।।3।<br><br>\n\n    दमयन्ती की लाज रखी नल को मिलाया फेर,<br>\n    देवयानी नै रटा, सखी आई थी कुएं मैं गेर,<br>\n    सावित्री की विनती सुणी पल की ना लगाई देर,<br>\n    लंका पर चढाई करी सीता से मिलाए राम,<br>\n    जुरतकारू फेर मिले छोड़ गए थे घर गाम,<br>\n    अनसुईया, अहल्या, तारा प्रेम से रटैं थी नाम,<br>\n    कहै माईचन्द बिना भक्ति, तन माटी केसी ढेरी  ।।4।<br><br>\n\n\n   <center> <b>(कथा समाप्त)</b><br><br></center>"
      }
    ]
  },
  {
    "id": 11,
    "name": "11— कीचक पर्व",
    "dataList": [
      {
        "id": 0,
        "name": "कथासार :—",
        "story": " जब पांचों पाण्डों ने द्रोपदी सहित बणवास  के बारह\n    साल पूरे किये तो तेहरवें साल की चिन्ता हुई, क्योंकि वह\n    एक साल बिल्कुल अज्ञात वास में निकालना था । दुर्योधन\n    ने शर्त रख दी थी कि यदि आखरी तेहरवें साल में यह पता\n    लग गया कि पांडों कहां रहते हैं तो उनको बारह साल फिर\n    बनोवास में ही बिताने पड़ेंगे । इस चिन्ता में महाराज\n    युधिष्ठर डूबे हुए थे क्योंकि यह सोच रहे थे कि अर्जुन\n    और भीम जैसे योधाओं का छुपकर रहना असम्भव है\n    युधिष्ठर ने कहा कि तुम एक-एक करके विराट नगर में राजा विराट\n    के पास जाओ और अपना नाम बदलकर उसके यहां\n    नौकरी करो । सब से पहले सहदेव गया । उसने राजा विराट से कहा\n    कि मैं ज्योतिषि हूं तो राजा विराट ने उसको अपने दरबार\n    में रख लिया । फिर नकुल गया उसने कहा कि मैं घोड़ों का\n    काम जानता हूं तो उसको घुड़शाला में रख लिया । फिर\n    भीम गया उसने अपने आपको रसोईया  बताया\n    तो उनको भण्डारे में रख लिया । फिर अर्जुन गया उसने\n    कहा कि  मुझे नाचना गाना बहुत अच्छा आता\n    है तो राजा विराट ने उसको भी रख लिया । अब महाराज\n    युधिष्ठर द्रोपदी को समझाकर विराट के पास गया और\n    कहने लगे कि चौपड़ खेलना जानता हूं । मै महाराज\n    यधिष्ठर के साथ चौपड़ खेला करता राजा विराट ने कहा\n    कि अब तुम यहीं रहा करो और मुझे चौपड़ खिलाया करो।\n    अब पांचों भाई राजा विराट के यहां जाकर नियुक्त हो\n    गए । वहां जाकर सब भाईयों ने अपने-2 नाम बदल लिए\n    , वो नाम क्या रखे । युधिष्ठर कंक, अर्जुन बहन्नला\n    भीम बल्लभ, नकुल ग्रन्थी, सहदेव तन्तिपाल ।\n    अब आखिर में द्रोपदी राजा विराट की रानी सुदेशना\n    के पास गई और अपना नाम ‘सारन्द री \" बताया और क्या\n    कहने लगी।"
      },
      {
        "id": 1,
        "name": "1-तेरे देश नगर का तोल ना  ....",
        "story": "<b> वार्ता :- अब सुदेशना द्रोपदी को क्याथ कहती है :-</b><br><br>\n\n\n    तेरे देश नगर का तोल ना तनैं, किस विध रखलूं कामनी  ।।टेक।<br><br>\n    चालता दीखै नीर गले का, फिकर तेरे मद के डीक बले का,<br>\n    तेरे रूप  जले का मोल ना, जाणूं  अम्बर में चिमकै दामनी  ।।1।<br><br>\n\n    करती बात जोड़ कै दो कर, खा रही कर्म करे की ठोकर,<br>\n    तेरे नौकर आली खोल ना, तेरी कौण भरैगा जामनी  ।।2।<br><br>\n\n    रहैं सुबह शाम हरी की रटना, यो मुश्किल सै संकट कटना,<br>\n    तेरा डटना बात मखौल ना, पडैं झाल बदन की थामनी  ।।3।<br><br>\n\n    गल में गला विपत का फन्द, तेरे सब छुटगे ऐश आनन्द,<br>\n    कह लखमीचन्द झूठा बोल ना, मुश्किल सै छन्द लामनी  ।।4।<br><br>\n\n"
      },
      {
        "id": 2,
        "name": "2-मैं दासी द्रोपद नार की....",
        "story": " <b> वार्ता :- द्रोपदी कहती है । :-</b><br><br>\n\n    मैं दासी द्रोपद नार की, हस्तिनापुर म्हारा गाम,<br>\n    थारै भीड़ पडी मैं आई   ।।टेक  ।<br><br>\n\n    राड़ कैरो पाडों की छड़ी, मण तै पासंग रहे ना धड़ी,<br>\n    जब घड़ी सधी तकरार की, जित गया राज तमाम,<br>\n    थारै धोरै भीड़ मैं आई  ।।1।<br><br>\n\n    करौ लोग सोचगे मन्दी,\u200D किया इसा कर्म बिगड़गी सन्धी,<br>\n    जो आन्न्दी थी दरबार की, हुई दुर्योधन के नाम,<br>\n    थारै धोरै भीड़ मैं आई  ।।2।<br><br>\n\n    पतिव्रता के धर्म जणाया करूं, सुणले तै कथा सुणाया करूं,<br>\n    एक लड़ी बणाया करूं हार की, बस योहे सै रोज का काम,<br>\n    थारै धोरै भीड़ मैं आई  ।।3।<br><br>\n\n    लखमीचन्द कहूं  जोड़ दो कर, खाते फिरैं बिराणी ठोकर,<br>\n    बस नौकर सू घड़ी चार की, फेर सातूं पहर आराम,<br>\n    थारै धोरै भीड़ मैं आई  ।।4।<br><br>\n"
      },
      {
        "id": 3,
        "name": "3-या परदे आली नार....",
        "story": "<b> वार्ता :-  एक दिन सुदेशना के महल में उसका भाई आया जिसका नाम कीचक था । कीचक जब सुदेशना के महल में\n    गया तो उसने वहां एक तरफ बैठी हुई द्रोपदी को देखा तो पर्दा किये हुए बैठी थी, कीचक ने सोचा कि यह तो आज\n    कोई नई औरत है। वह अपनी बहन सुदेशना से क्या कहता है :-</b><br><br>\n\n\n    या परदे आली नार, कड़े तै आई,<br>\n    इसका देबी केसा रूप निराली  सै ।।टेक।<br><br>\n\n    बोलै मीठे-मीठे बैना, कसर किसे बात की है ना,<br>\n    इसके नैनां मै तलवार, कुदरती स्याही,<br>\n    इसका देबी केसा रूप निराली सै ।।1।<br><br>\n\n    या मेरी खराब करावैगी किरया, झड़ते फूल बोलती बरियां,<br>\n    होया सब तरियां लाचार, हे मरग्या  तेरा भाई,<br>\n    इसका देबी केसा रूप निराली सै ।।2।<br><br>\n\n    मनैं चौगरदे ध्यान टेक लिया, समझ ग्रंथा तक का लेख लिया,<br>\n    घूम कै देख लिया संसार, ऐसी देखी ना लुगाई,<br>\n    इसका देबी केसा रूप निराली सै  ।।3।<br><br>\n\n    मानसिंह जल दूध छणा कै, बैठी परदा अलग तणा कै,<br>\n    छन्द की कली बणाकै चार, ब्राह्मण लखमीचन्द नै गाई,<br>\n    इसका देबी केसा रूप निराली सै  ।।4।<br><br>\n"
      },
      {
        "id": 4,
        "name": "4-साच बतादे दासी आई ....",
        "story": "<b> वार्ता :-  सुदेशना कहने लगी कि भाई यह एक दुखिया और\n    बेवारिस औरत है इसको मैंने अपने पास दासी रखा है ।</b><br><br>\n\n\n    साच बतादे दासी आई सै कडे तै  ।।टेक।<br><br>\n    कीचक बदी नै त्याग रहा, करूं  के फिकर मेरै लाग रहा,<br>\n    इश्क बली जाग रहा, तेरे महल मैं बडे तै  ।।1।<br><br>\n\n    कीचक ना विष का प्याला पीवण का, दास तेरे चरणां मै नींवण का,<br>\n    इसका काटया ना जीवण का, बचज्या सांप के लड़े तै  ।।2।<br><br>\n\n    कीचक न्यू के विष घूटै सै,  के सहज पैंडा झूटै सै,<br>\n    नाग लहरे पै उठै सै, बिच्छू डंक के छेडे तै  ।।3।<br><br>\n\n    लखमीचन्द आनन्दी भोगी, इब या कार बणी ना क्याहें जोगी,<br>\n    महल मैं इस तरियां पैदा होगी, जैसे सिया जी खून के घड़े तै  ।।4।<br><br>\n\n\n\n"
      },
      {
        "id": 5,
        "name": "5-शालन्द्री सै इसका नाम  ....",
        "story": "<b> वार्ता :-   सुदेशना कीचक को कहती हैं :-</b><br><br>\n\n    शालन्द्री सै इसका नाम विपता की मारी सै,<br>\n    के पूछैगा इसका हाल  ।।टेक ।<br><br>\n\n    पांचों पांडो थे बलकारी, जिनकी एक द्रोपद नारी,<br>\n    उस नारी की सेवा करै थी सुबह शाम, या तै सही पूजारी सै,<br>\n    विपता में हो री सै काल   ।।1।<br><br>\n\n    छुटग्या राज पाट घर डेरा, कर्म का लागै कोन्या बेरा,<br>\n    होग्या अन्धेरा रूसया राम,  या अपना बखत बिता री सै,<br>\n    इसका लुटया सब धन माल.  ।।2।<br><br>\n\n    पांचों पांडो होगे बनवासी, न्यारी हुई द्रोपद से दासी,<br>\n    विपत खासी में करती काम, दिल में रंज भारी सै,<br>\n    जाणूं नीर बिन सुक्खा ताल  ।।3।<br><br>\n\n    लखमीचन्द राम गुण गाले, भाई अपणा मन कपटी समझाले,<br>\n    लाले ध्यान समर ले राम, हर की माया न्यारी सै,<br>\n    वो रखता सब का ख्याल  ।।4।<br><br>\n"
      },
      {
        "id": 6,
        "name": "6-सुण मां के जाये भाई....",
        "story": " <b> वार्ता :-   अब सुदेशना अपने भाई कीचक को क्या कहती है ।</b><br><br>\n\n    सुण मां के जाये भाई, तनैं मैं भेद बतावण लागी   ।।टेक ।<br><br>\n\n\n    गई लिकड़ शरीर की ज्योति, दुख मैं ना कोए नाती गोती,<br>\n    एक दुखियां नार फिरै थी रोती, मनैं देख दया सी आगी  ।।1।<br><br>\n\n    काम नै सब तै पहलम करले, चार घड़ी ध्यान कृष्ण का धरले,<br>\n    जब दोफारा दिन फिरले, टुकड़ा दिया हाथ का खागी  ।।2।<br><br>\n\n    या सै नेम धर्म की पूरी, करै जो करणे की दस्तूरी,<br>\n    या सै कीमत की कस्तूरी, मनै पड़ी रेत मैं पागी  ।।3।<br><br>\n\n    गुरु मानसिंह मैं नहीं फिरूंगी, लखमीचन्द रस घूट भरूंगी,<br>\n    इसनैं मैं रोजना  याद करूंगी, या जिस दिन चाली जागी  ।।4<br><br>\n\n"
      },
      {
        "id": 7,
        "name": "7-वोहे उसका राम जिसमैं ....",
        "story": "<b> वार्ता:-   अपनी बहन की बात सुनकर कीचक ने क्या कहा :-</b><br><br>\n\n\n    वोहे उसका राम जिसमैं मन फंसज्या,<br>\n    घाल दे दासी नै मेरा घर बसज्या  ।।टेक ।<br><br>\n\n\n    बिजली केसे चमके लागैं इसके चेहरे मैं,<br>\n    तेरा कीचक भाई आ लिया गिरदस के फेरे मैं,<br>\n    जीऊंगा कै मरूंगा आग्या दासी के घेरे मैं,<br>\n    हे न्यू तै मनै साच बतादे के सै मन तेरे मैं,<br>\n    मेरे अन्धेरे से डेरे मैं दीवा फेर चसज्या  ।।1।<br><br>\n\n    उसनै भी शाबासी जिसनै पाली जण कै,<br>\n    बिपता के दिन काटै सै म्हारै गिण गिण कै,<br>\n    भीड़ पड़ी मै या करै गुजारा दासी बण कै,<br>\n    जुल्फ नागनी सी खड़ी होज्यां दोनू तण कै,<br>\n    जै कोए आज्या स्याहमी फण कै या चौडै़ डसज्या  ।।2।<br><br>\n\n\n    बणादे नै काम मेरा छोड कै डर नै ,<br>\n    बरतण खातिर चीज मारे तै दे राखी हर नै,<br>\n    पति पत्नी नै रोया करै सै पत्नी रोवै वर नै,<br>\n    हे तू कहदे तै मैं दे दूं अपणे काट कै सिर नै,<br>\n    मैं खा लिया फिकर नै, जब या घूंघट  मैं हंसज्या  ।।3।<br><br>\n\n    कहै लखमीचन्द तू रोवै मत टुक दिल नै थाम ले ,<br>\n    जो सच्चे दिल से भजन करै उसकी दया राम ले,<br>\n    हे डूबगी इसी सुथरी धोरै इतना काम ले,<br>\n    इस दासी के बदले में मेरा घर और गाम ले,<br>\n    जै राम जी का नाम ले तै के जीभ घिसज्या  ।।4।<br><br>\n\n\n"
      },
      {
        "id": 8,
        "name": "8-सुख चाहती हो तै ल्या  ....",
        "story": "<b> वार्ता :- सुदेशना के जवाब की प्रतीक्षा न करके अब कीचक\n    दासी को क्या कहता है ।</b><br><br>\n\n    सुख चाहती हो तै ल्या दुख दूर करूं तेरे ।।टेक।<br><br>\n\n \n    वास्ते रहने को त्यार रंगीले से महल करैं,<br>\n    स्त्री जो मेरी, तेरी दासी बण टहल करैं,<br>\n    रंगीली हो सेज बिस्तर रूई केसा पहल करैं,<br>\n    साबुन से नहलाकै चोटी नागनी सी त्यार करैं,<br>\n    स्याही और सन्दूर बिन्दी रोली की बहार करैं,<br>\n    वस्त्रों में चमेली और इत्र की महकार करैं,<br>\n    तेरा सब जेवर सोने का होगा जब हाथ देख लिये मेरे  ।।1।<br><br>\n\n    टकने सब ढके होए गोल पिंडली सडोल तेरी,<br>\n    कोकला और कोयल केसी मिटठी- बोली तेरी,<br>\n    मुख की गोलाई कैसी चन्द्रमा सी गोल तेरी,<br>\n    गोरा सा बदन गात बीच में से ठुका हुया,<br>\n    गर्दन से नीचे का भाग अगाड़ी को झुका हुया,<br>\n    वस्त्र हैं मलीन चांद बादलों में लुहका हुया,<br>\n    घटा हटा झट पट घूंघट मत कर घोर अन्धेरे  ।।2।<br><br>\n\n    काले से बालों की बीणी बिना बन्धी पड़ी हुई,<br>\n    गोल है कलाई तोल-मोल करकै घड़ी हुई,<br>\n    केले केसी गोभ कैसे लर्ज रही खड़ी हुई,<br>\n    मोटे-२ नैन कंवल फूल की ज्यों खिले हुए,<br>\n    होठ हैं एक सार कैसे सन्धी करकै मिले हुए,<br>\n    मुस्कुरा कर बात करै सन्तेरे से छिले हुए,<br>\n    मनै मुश्किल हुई उठा कै खाणे, क्यों करकै फांक बखेरे ।।3।<br><br>\n\n    प्रेम से रटूंगा गोरी सुबह-श्याम नाम तेरा,<br>\n    ये राज और पाट घर और गाम तेरा,<br>\n    जितना मेरे पास सारा सौदा ही तमाम तेरा,<br>\n    कटने को अगाड़ी कर दी गर्दन है मशीन तेरे,<br>\n    लखमीचन्द से पूछ जै ना आंवता यकीन तेरे,<br>\n    जितना मेरा समान है वो सारा ही आधीन तेरे<br>\n    तनै भी चलणा हमनै  भी पहुंचणा जित धर्मराज के डेरे ।।4।<br><br>\n\n"
      },
      {
        "id": 9,
        "name": "9-देख तेरा दुख दासी पण ....",
        "story": "<b> वार्ता :-  सुदेशना ने कीचक को बहुत समझाया परन्तु वह नहीं\n    मानता वह द्रोपदी के पास गया और क्या कहझता है ।</b><br><br>\n\n\n    देख तेरा दुख दासी पण का मेरे जी नै मुश्किल होरी,<br>\n    मत दुख पावै राणी बण कै चाल मेरे संग गौरी  । टेक ।।<br><br>\n\n\n    बेमाता नै रूप दे दिया बड़े-बड़े जंग झोकै,<br>\n    कोए बेईमान बेहूदा बैठज्या माल पराया खो कै,<br>\n    किसे भाग्यवान नै खेती पाली बीज धर्म का बो कै,<br>\n    कोए बेईमान काट ले खेती घरां गेर ले ढो कै,<br>\n    परमेश्वर के तलै बसै और परमेश्वर कीये चोरी  ।।1।<br><br>\n\n\n    परमेश्वर नै रूप दे दिया न्यूंए ना गवाणां चाहिए,<br>\n    बोझ उठै तै ठावै आप तै ना और पै ठवाणा चाहिए,<br>\n    दूसरे के मन की बात समझ कै  बोल सुहाणां चाहिए,<br>\n    सच्ची करै कमाई जगत में खाणा कमाणां चाहिए,<br>\n    ना तै चोरी का डंड पड़ै भुगतणां देख अगत की मोरी ।।2।<br><br>\n\n    सर्प नै पकड़ लई चकचून्दर पेट भरण के रूख से,<br>\n    वो पंजे गाड गई आंख्यां में दोनूवां कै एकसा-ए दुख सै,<br>\n    खाले तै लागै कोढ, छोड़ दूं तै मर्द पणे में टुक सै,<br>\n    जल का शरणां लिया सर्प नैं वा पैर हटागी सुख सै,<br>\n    मैं दोनूवां के सुख की खातिर कररया लला लोरी  ।।3।<br><br>\n\n    मेरी तबियत चकचून्दर  बण कै नागिन तेरै हिथागी,<br>\n    तू प्रेम के जल का सत्संग करले ना ज्यान मुफ्त मैं जागी,<br>\n    प्रेम के जल नै पति समझले जगह बचण की पागी,<br>\n    प्रेम की प्रीति पार करैगी हम तुम बीर मर्द बणै सागी,<br>\n    कहै लखमीचन्द बरत खुशी तै घरां तील रेशमी कोरी  ।।4।<br><br>\n\n\n"
      },
      {
        "id": 10,
        "name": "10-इसने काढ़ महल तै बहार ....",
        "story": " <b> वार्ता :-  द्रोपदी ने कीचक की एक बात भी नहीं सुनी । वह गुस्से में\n    भरकर अपनी बहन सुदेशना के पास आया कहने लगा\n    आज से इस दासी को महल में नहीं रखना यह बहुत ही\n    खतरनाक औरत है परन्तु सुदेशना क्या कहती है ।</b><br><br>\n\n\n    इसनै काढ़ महल तै बहार नार या जादूगरणी सै । टेक।<br><br>\n\n\n    या अणदोषां नै दोषैगी तेरी बढती बेल मोसैगी,<br>\n    तेरा खोसैगी हार सिंगार, भीतरलै पेट कतरणी सै  ।।1।<br><br>\n\n    या करी कराई खोवैगी, घरां या बीज बिघ्न  के बोवैगी,<br>\n    काल न तेरा मोहवैगी भरतार, झूठी राम समरणी सै  ।।2।<br><br>\n\n    कहे की तू ना मानै अलझेडी , तनै  क्यों बाड़ विघन की छेड़ी,<br>\n    कोए लेगा हेड़ी खेल शिकार, फिरै या सुन्नी हिरणी सै  ।।3।<br><br>\n\n    गुरु मानसिंह छन्द कहै सैं, गुण-अवगुण की बात लहैं सै,<br>\n    बहै सै त्रिवेणी केसी धार, किस विध पार उतरणी सै  ।।4।<br><br>\n\n\n"
      },
      {
        "id": 11,
        "name": "11-शिवजी के वरदान से इसके ....",
        "story": " <b>वार्ता :-  सुदेशना अब  कीचक को क्या  समझाती है ।</b><br><br>\n\n    शिवजी के वरदान से इसके पांच पति आकाश मैं ।।टेक ।<br><br>\n\n    नित बिना जगाए जगते, उनके विमान गगन में बगते,<br>\n    वें डिगते ना इस बैरण के ध्यान से, जब चाहवैं जब पास में  ।।11<br><br>\n\n    मतन्या आग दिखावै फूंस नै, तनै ज्ञान नहीं कंजूस नै,<br>\n    उसनै खो देंगे जगत जिहान से, जो फंसैं इश्क की चास में ।।2।<br><br>\n\n    तू अधर्म से नहीं डरै सै, क्यूं बिन आई मौत मरै सै,<br>\n    क्यूं झूठा करै सै जबान से, भरया ठाडयां का दूध गिलास में  ।।3।<br><br>\n\n    लखमीचन्द करो शुभ कर्म , बणी रहै दो आख्यां की शर्म,<br>\n    चल्या जा अपणे धर्म इमान से, ना तै यो जगत भरैगा विश्वास मैं ।।4।<br><br>\n"
      },
      {
        "id": 12,
        "name": "12-मतना मारै कीचक मेरै बोलां  ....",
        "story": "<b>वार्ता:-   कीचक की उल्टी सीधी बात सुनकर द्रोपदी चुप नहीं\n    रह सकी । उसने कीचक को क्या जवाब दिया :-</b><br><br>\n\n\n    मतना मारै कीचक मेरै बोलां के तीर, पार जिगर मै हो लिए ।। टेक ।<br><br>\n\n    मत बालक की तरियां हाथ लफावै, तेरै चन्द्रमा नहीं हथावै,<br>\n    कड़े का इश्क कमावै, तेरा आ लिया अखीर,<br>\n    कोए जगह बचण की टोह लिये  ।।11<br><br>\n\n    यो तनै सहम रोप दिया चाला, मरती बरियां लेगा सम्भाला,<br>\n    तू सै गन्दा नाला, मैं गंगा जी का नीर,<br>\n    अपणे दाग जिगर के धो लिये  ।।2।<br><br>\n\n\n    क्यूं ना सबर शान्ति धारै, मन मैं खोटी बात बिचारै,<br>\n    साहमी हो कै शूरा मारै, धोखा करकै मारै बीर,<br>\n    बड़े बड़ां नै घर खो लिये  ।।3।<br><br>\n\n    लखमीचन्द छन्द की किसी कली मिलावै,<br>\n    आप तै क्यूं अपणी मौत बुलावै,<br>\n    क्यूं जाण कै घलावै गल में मौत की जंजीर,<br>\n    आगै गैर जबां मत बोलिये  ।।4।<br><br>\n\n"
      },
      {
        "id": 13,
        "name": "13-पांच पति गन्धर्व सै मेरे....",
        "story": "<b> वार्ता :-  अब द्रोपदी कीचक से क्या कहती है :-</b><br><br>\n\n    पांच पति गन्धर्व सै मेरे, तेरे किसे बहोत मार कै गेरे,<br>\n    जिनके संग ले राखे फेरे, के रौवैंगे तेरी ज्यान नै  ।। टेक।<br><br>\n\n    रहूं सूं उनकी मारी डरकै, खोटी कोए भी कहदे मुंह भरकै,<br>\n    अमृत करकै चाखूं सूं , बुरा वचन नहीं भाखूं सूं ,<br>\n    न्यूंए ल्हको कै राखूं सू, इस घूंघट के म्हां श्यान नै  ।।1।<br><br>\n\n    ऊत सैं वैं पीटण के बारे मैं, सहम क्यूं ज्यान फंसावै घारे मैं,<br>\n    आरे मैं सिर ना दे सकता, एक चोट भी ना खे सकता,<br>\n    बैल कभी रंग ना ले सकता, खाकै देसी पान नै ।।2।<br><br>\n\n    तू कीचक के सोचै दिल मैं, सहम की फांसी घलज्या गल मैं ,<br>\n    वे पल मैं झाड़ मरोड़ गिरैंगे, दुश्मन का सिर फोड़ गिरैंगें,<br>\n    पकड़ कै घीटी तोड़ गिरैंगे, लुच्चे बेईमान नै ।।3।<br><br>\n\n    लखमीचन्द क्यों ना बदी नै त्यागै, सुती नाग बिड़े की जागै,<br>\n    कीचक लागै नेड़ै मतना, काल की खिड़की भेडै़  मतना,<br>\n    जाण बूझ कै छेडै मतना, रूप कपट की खान नै  ।।4।<br><br>\n\n"
      },
      {
        "id": 14,
        "name": "14-बहना बस लण दे भाई ....",
        "story": "<b>वार्ता :- अब कीचक सुदेशना को कहता है :-</b><br><br>\n\n    बहना बस लण दे भाई का डेरा ।।टेक।<br><br>\n\n    मैं मानस तगड़ी का साधू, इसनै एक और जुल्म करा बाधू,<br>\n    मरूंगा मैं आश्क, जादू क्यों गेरा ।।1।<br><br>\n\n    तेरा भाई दुख नै सहज्यगा, तेरे तै मन-तन की कहज्यगा,<br>\n    बहना पीहर बणा रहज्यगा तेरा  ।।2।<br><br>\n\n    दर्शन कर लिया 16 राशी का, जखम हो रहया सै इश्क ग्यासी का,<br>\n    लागण दे नै दासी का मेरे महलां में फेरा  ।।3।<br><br>\n\n\n    तनै  के समझाऊं मती मंद नै, या भोगैगी ऐश आनन्द नै,<br>\n    यो छन्द लखमीचन्द नै कथ कै टेरा  ।।4।<br><br>\n"
      },
      {
        "id": 15,
        "name": "15-श्यान थी सवाई जाणूं....",
        "story": "<b> वार्ता  :-  कीचक द्रोपदी के बारे में कहता है :-</b><br><br>\n\n    श्यान थी सवाई जाणूं, चन्दां का उजाला  ।। टेक।<br><br>\n\n\n    हूर का भूरा-भूरा रंग, दीखै परियां केसा ढंग,<br>\n    ना उसी कोए लुगाई, उसका ब्यौंत निराला  ।।1।<br><br>\n\n\n    वा दासी बण कै करै गुजारा, उसनै मेरै तीर कसूता मारया,<br>\n    ना जाती कुछ बताई, उसका ढंग कुढाला  ।।2।<br><br>\n\n    उस बिन जीणा मुश्किल मेरा, लागै जिसकै उसनै बेरा,<br>\n    होरी सै दुखदाई यो मोटा चाला ।।3।<br><br>\n\n    लखमीचन्द गुरु का शरणा, उस बिन होगा मनैं दुख भरणा,<br>\n    कै तै होगी मन की चाही, ना पिल्यू विष का प्याला  ।।4।<br><br>\n\n\n"
      },
      {
        "id": 16,
        "name": "16-मदिरा की बोतल ल्यां ....",
        "story": "<b>  वार्ता :- कीचक के दबाव में सुदेशना को दासी शराब के बहाने\n    कीचक के महल पर भेजनी पड़ी । तदनुसार सुदेशना दासी\n      को कहती है :-</b><br><br>\n\n\n    मदिरा की बोतल ल्या दासी  ।।टेक ।<br><br>\n\n    मैं चौदस का व्रत करूं, तेरे पायां में ओडणा धरूं,<br>\n    मैं तै भूखी मरूं ऐ और प्यासी  ।।1।<br><br>\n\n    जा सै ज्योत बदन की कढी, या दुख की सेल गात में गढी,<br>\n    जैसे चिल्ले पै चढी, हे सख्त ग्यासी  ।।2।<br><br>\n\n    कीचक आदमी सै भला, तेरा उसका मेल मिला,<br>\n    वो चांद खिला, तू पूर्णमासी  ।।3।<br><br>\n\n\n    मानसिंह गुरु धर्म पिछाण लिए, कर लखमीचन्द तू काण लिए<br>\n    हे तू मत जाण लिए ठट्ठा हांसी  ।।4।<br><br>\n"
      },
      {
        "id": 17,
        "name": "17-आडै़ चाहे कितणिऐ टहल कराले....",
        "story": " <b>वार्ता :- द्रोपदी कहती है</b><br><br>\n\n\n    आडै़ चाहे कितणिऐ टहल कराले, मनैं मत भेजै गिरकाणे  कै  ।।टेक ।<br><br>\n\n    वो नहीं हटता नाम धरण तै, मैं दुख पागी विपत भरण तै ,<br>\n    गैर माणस के दर्श करण तै, दोष लगै सति के बाणें कै  ।।11<br><br>\n\n\n    तू मदिरा मंगवाणी चाहवै सै, मनै घर कीचक के खंदावै सै ,<br>\n    मनै इतणी नफरत आवै सै , जैसे कोए जहर मिला दिया खाणे कै ।।2 ।<br><br>\n\n    वो ऊंच और नीच तकै था, बुरी कहण तै नहीं छिकै था,<br>\n    जब तेरे मुंह पैए गाल बकै था, शर्म का खोज नहीं मरजाणे कै  ।।3।<br><br>\n\n    लखमीचन्द भेद खुलज्यगा, दुख दर्दां गात डुलज्यगा,<br>\n    उडै सब पाप पुन तुलज्यगा, बिचालै धर्म राज के थाणे कै  ।।4।<br><br>\n\n\n"
      },
      {
        "id": 18,
        "name": "18-बोतल ले ली हाथ मैं....",
        "story": "<b> वार्ता :- सुदेशना के मजबूर करने पर द्रोपदी बोतल हाथ में ले\n    कीचक के महल की ओर चल हुई रास्ते में भीम को भी\n    बता कर जाती है ।</b><br><br>\n\n\n    बोतल ले ली हाथ मैं, चली द्रोपद नार, रोई गेर कै आंसू  ।। टेक।<br><br>\n\n\n    कदे बरतूं थी सोना चांदी, दुख विपता नै करदी आन्धी ,<br>\n    कदे सौ-सौ बान्दी रहैं थी साथ मैं, हर दम ताबेदार,<br>\n    दुख-सुख लहण नै सासू  ।।1।<br><br>\n\n\n    अब कृष्ण जी ल्हुकग्ये  कड़ै, तेरे बिन कौण बिचालै अडै,<br>\n    पडै जब कष्ट बीर की जात मैं, हो जति-सति पै भार,<br>\n    मैं इस रंज के मां सूं ।।2।<br><br>\n\n\n    करले तनै करणी हो जिसी, तेरी करणी मैं ढील किसी,<br>\n    जैसे शशि अन्धेरी रात में, करै चौगरदे चमकार<br>\n    मैं के तेरी भक्तिणी ना सूं  ।।3।<br><br>\n\n    लखमीचन्द कै तेरा यकीन, तनैं ध्यावैं सैं दीनों दीन,<br>\n    हे तीन लोक के नाथ मैं, इब तेरैए अख्त्यार,<br>\n    आज घर गैर के जां सूं  ।।4।<br><br>\n\n"
      },
      {
        "id": 19,
        "name": "19-भीम बली बिन पाप कटै ....",
        "story": "<b> वार्ता :-  अब द्रोपदी को मुश्किल हुई । उसने सोचा कि जाना\n    तो जरूर पड़ेगा । परन्तु भीम को बता चलू फिर वह अपने\n    आप संभाल लेगा । वह भण्डारे में गई जहां भीम सो रहा\n    था वहां जाकर द्रोपदी ने क्या कहा :-</b><br><br>\n\n\n    भीम बली बिन पाप कटै ना मेरा बिचारी का,<br>\n    भीड़ पड़ी का कहणा सै यू मुझ दुखियारी का ।। टेक।<br><br>\n\n\n    कित सोगे कित सोगे करती बड़ी भण्डारे मै आण,<br>\n    बेखटकै तै पहुंच गई ना करी किसे की काण,<br>\n    पेट भराई मिलै खाण नैं नहीं काम की जाण,<br>\n    के कीचक दानां मार दिया न्यूं सोग्या चादर ताण,<br>\n    कीचक गाहक होरा सै आज इज्जत थारी का  ।।11<br><br>\n\n    भण्डारे में पहुंच गई वा कर प्रीतम की आश,<br>\n    पो कै  अपणे हाथां खा सै ना और काम की ख्यास,<br>\n    द्रोपदी के रूप का फेर होण लगा प्रकाश,<br>\n    जैसे घी की जोत जलै मन्दिर में ना धूमें की चास,<br>\n    मैं शिवजी करकै रटूं तनै दिए दुख मेट पुजारी का  ।।2।<br><br>\n\n    मनैं कई बार कहली एक सुणी ना फिररया कडै मता,<br>\n    कीचक दान आण कै मनै दे सै रोज सता,<br>\n    कही दर्द की बात मनैं इसी करदी कौण खता,<br>\n    जैसे नदी के उपर पेड़ साल का झुक-२ आवै लता,<br>\n    तुम और करो सो ना पाछला मिटता दर्द जवारी का  ।।3।<br><br>\n\n\n    विराट देश में मुझ त्रिया की होरी बुरी गति,<br>\n    कौण कहैगा दुनियां के में द्रोपद नार सती,<br>\n    वो कीचक धर्म बिगाड़ै सै ना इसमैं झूठ रती,<br>\n    थारा के जीवै सै बीर दुखी हो जिसके पांच पति,<br>\n    लखमीचन्द दिन रात रटूं, नाम कृष्ण मुरारी का  ।।4।<br><br>\n"
      },
      {
        "id": 20,
        "name": "20-तेरा सुण लूंगा सब हाल ....",
        "story": " <b> वार्ता:-  दासी भीम से बात करती है भीम क्या कहता है :-</b><br><br>\n\n\n    तेरा सुण लूंगा सब हाल सांझ नै भंडारे में आ जाईए  ।।टेक।<br><br>\n\n    तेरे मन कपटी नै डाट दूंगा, सारे दुख नै बांट दूंगा,<br>\n    तेरा काट दूंगा सब जाल, मेरे तै सारा हाल सुणा जाईए  ।।1।<br><br>\n\n\n    बुद्धी हरली सै कंजूस की, तेरी घड़ी हटाद्यूं गर्दिश की,<br>\n    उसकी तार लूंगा खाल, उसका पता ठिकाणा बता जाईए  ।।2।<br><br>\n\n    मै ना छोडूं काम अधूरा, मैं सूं रणभूमि का सूरा,<br>\n    तेरा पूरा करूं सवाल अपणा मन कपटी समझा जाईए ।।3।<br><br>\n\n    द्रोपदी मै ध्यान तेरे पै टेकूं, चढ़े तवे पै मैं भी दो सेकू,<br>\n    देखू वो कैसा है महिपाल, तू भी ध्यान पति में ला जाईये ।।4।<br><br>\n\n    अकल ठीक करूं मतीमन्द की, फांसी काटूं दुख के फन्द की,<br>\n    छन्द की चाहिए ठीक मिसाल, लखमीचन्द हरीगुण गा जाईए  ।।5।<br><br>\n\n"
      },
      {
        "id": 21,
        "name": "21-बाहरणै खड़ी क्यूं ....",
        "story": "<b> वार्ता:-  द्रोपदी हाथ में बोतल लिए हुए कीचक के महल के\n    सामने पहुंच जाती है । कीचक ने जब द्रोपदी को देखा तो\n    खुशी की सीमा नहीं रही, वह बाहर खड़ी हुई द्रोपदी को\n    अन्दर बुलाता है और क्या कहता है :-</b><br><br>\n\n\n    बाहरणै खड़ी क्यूं, आज्या तेराए घर सै  ।। टेक।<br><br>\n\n\n    बुरी हो सै तृष्णा दूती, आज हो लेगी जो रांड नपूती,<br>\n    तेरी जूती और मेरा सिर सै  ।।1।<br><br>\n\n    करै नै मीठी-मीठी बात, तनै क्यूं कर लिया ढीला गात,<br>\n    तेरी घड़वा दूंगा नाथ भतेरा जर सै ।।2।<br><br>\n\n    झांखा बन्द करले आले का, कून्दा कर बन्द पड़काले का,<br>\n    किस साले का, आडै तनै डर सै ।।3।<br><br>\n\n    खड़ी नै घणी देर तनै होली, तनै तबियत मेरी भी चरोली,<br>\n    जै तू ना बोली, तै मेरी मर सै ।।4।<br><br>\n\n    यो छन्द मानसिंह ज्ञानी का, लखमीचन्द उमर याणी का,<br>\n    छन्द टेकण में भवानी का, सारा ए बर सै  ।।5।<br><br>\n\n\n"
      },
      {
        "id": 22,
        "name": "22-मात पिता की जगह समझकै  ....",
        "story": "<b>  वार्ता :-  द्रोपदी दूर खड़ी देख रही है परन्तु मुख से नहीं बोलती,\n    कीचक द्रोपदी के पास आ गया और उसको अन्दर ले जाना चाहा,\n    परन्तु द्रोपदी और भी पीछे हट गई और कीचक से क्या कहने ।</b><br><br>\n\n\n    मात-पिता की जगह समझकै  लिया थारा शरणां सै,<br>\n    कमरे महल बणे रहो तुमनै हमनै के करणा सै  ।। टेक।<br><br>\n\n\n    रीछ और बन्दर लड़े देख कै, सीता नार हड़ी नै,<br>\n    कोये मरहमकार पिछाणैगा इस दारूण विपत पड़ी नै,<br>\n    मैं जां सूं डरी देख कै दुख की नाग लड़ी नै,<br>\n    तेरी बाहण नै मदिरा चाहिए मनैं दे दे बाहर खड़ी नै,<br>\n    सुदेशना मदिरा पीवै मनैं के धड़ में धरणा सै  ।।1।<br><br>\n\n\n    तुम बाहण और भाई बणे रहो जन्म लिया जिस मां कै,<br>\n    श्याम सवेरी राजी होज्यां दोनवां  के दर्शन पा कै,<br>\n    तेरी बाहण नै करा गुजारा दुख मैं नौकर ला कै,<br>\n    हुक्म कहा सो आण सुणाया जो कहो सुणादूं जा कै,<br>\n    दिये हाथ का टुकड़ा खाकै यो पेट खढा भरणां सै  ।।2।<br><br>\n\n\n    हम रैय्यत तू इस दुनियां का जगतपति राजा सै ,<br>\n    दो दिन का जीणा दुनिया मैं फेर काल बली खाज्या  सै,<br>\n    दया धर्म और शील शान्ति दुश्मन मैं भी पाज्या  सै ,<br>\n    हाथ जोड़ कै विनती करले तै तुरत दया आज्या सै,<br>\n    मैं घास फूंस और डाब पटेरा तू मृग खूद चरणां सै  ।।3।<br><br>\n\n    राजा हो कै रैयत नै ना घणी सताया करते,<br>\n    पर त्रिया और परधन की ढब नहीं लखाया करते,<br>\n    वैद्य रसोईया दासी तै ना बैर लगाया करते,<br>\n    मैं मोरी की ईंट चुबारै नहीं चढ़ाया करते,<br>\n    लखमीचन्द शरण सतगुर की पर लुच्यां तै डरणा सै  ।।4।<br><br>\n"
      },
      {
        "id": 23,
        "name": "23-करकै प्यार बुलाई थी आ  ....",
        "story": "<b> वार्ता :-  कीचक ने सोचा कि अभी इसके साथ प्रेम का ही\n    व्यवहार करना चाहिए । वह उसको तरह-तरह का लोभ\n    दिखाता है । अब कीचक द्रोपदी को क्या कहने लगा ।</b><br><br>\n\n\n\n    करकै प्यार बुलाई थी आ लाड करूं सो बार तेरा,<br>\n    तेरे आणे से पहले खाण की खातर कर दिया भोजन तैयार तेरा ।।टेक।<br><br>\n\n    कदम उठा कै यहां तक आई ये भी तो अहसान किया,<br>\n    तीन रोज हुए एक-एक पल में सौ-सौ बर तेरा ध्यान किया,<br>\n    मेवा और मिष्ठान मिठाई तेरे लिए पकवान किया,<br>\n    तेरे नाम से सुबह उठकै शुद्ध जल में अस्नान किया,<br>\n    देशी पान मंगा राखे और हाजिर सै दिलदार तेरा  ।।1।<br><br>\n\n\n    तेरे अर्पण कर दिन्हा यो राज पाठ घर डेरा,<br>\n    और बता के कसर रहै जब कीचक बणै पति तेरा,<br>\n    बेमाता नै रूप दे दिया चन्द्रमा केसा चेहरा,<br>\n    दे दीदार प्यार कर दिल से जन्म सफल होज्या मेरा<br>\n    बणकै वैद्य दवाई दे दे यो तड़फ रहा बेमार तेरा  ।।2।<br><br>\n\n    रंग महलों से बाहर निकल कै और कहीं मत जाया करो,<br>\n    कीचक नै भरतार समझ कै नित उठ दर्शन पाया करो,<br>\n    साबुन और जल गर्म मिलैगा तेल मशल कै न्हाया करो,<br>\n    नहीं जरूरत मैं तुम्हें देखूं तुम मेरी तरफ लखाया करो,<br>\n    नौकर चाकर टहल करैं और बान्दी करैं सिंगार तेरा  ।।3।<br><br>\n\n    दासी पार लगा जाईये यो जहाज अधम में अटक रहा,<br>\n    दे माशूक जुल्फ का झटका दिल उलझन मैं भटक रहा,<br>\n    जैसे नाग बीन का लहरा सुण कै बम्बी पै सिर पटक रहा,<br>\n    वैसे ही तेरा रूप हमारे दिल के अन्दर खटक रहा,<br>\n    लखमीचन्द सदा ना रहणा यो धन जोबन दिन चार तेरा  ।।4।<br><br>\n"
      },
      {
        "id": 24,
        "name": "24-दासी करणा हो सो करले ....",
        "story": "<b> वार्ता  :- द्रोपदी की बात सुनकर बलकारी और अभिमानी कीचक\n    को बड़ा दर्द सा हुआ और वह क्रोध भरी आवाज से द्रोपदी\n    को क्या कहने लगा ।</b><br><br>\n\n    दासी करणा हो सो करले, न्यूं तै सदा-सदा ना जीणे की,<br>\n    यो दिन फेर ना मिले  ।।टेक।<br><br>\n\n    क्यों कर रही जिन्दगी का धेला, एक दिन उड़या हंस अकेला,<br>\n    दूध का बेला कर पै धरले, तेरी सो-सो बर करूं खुशामद पीणे की,<br>\n    कीचक तेरे गल मैं घलै  ।।1।<br><br>\n\n\n    होरी तूं समझण जोगी स्याणी, समझले तूं मुझ बन्दे की बाणी,<br>\n    पाणी प्रेम रूप का तू भरले, शोभा होज्या बाग लखीणें की,<br>\n    जोबन फूल सा खिलै  ।।2।<br><br>\n\n\n    किस दिन होगा सीना सर्द, लागरी सै इश्क रूप की कर्द<br>\n    सुणया सै ठाड़े की गर्द मैं मरले, नहीं ठीक शरण हो हीणे की,<br>\n    तेरा कुछ हांगा ना चलै  ।।3।<br><br>\n\n\n    लखमीचन्द छन्द मै ना चूक, तेरे सुन कै जिगर गया दूख,<br>\n    सदा माशूक कालजे नै चरले, आश्की  हो सै लहू पसीने की,<br>\n    मुश्किल तै या चोट झिलै ।।4।<br><br>\n\n\n"
      },
      {
        "id": 25,
        "name": "25-धन्य भाग आज तू म्हारै आगी ....",
        "story": "<b> वार्ता:-  द्रोपदी की बात सुनकर कीचक ने क्या कहा :-</b><br><br>\n\n\n    धन्य भाग आज तू म्हारै आगी रै, तनै जितणे कदम धरे सै,<br>\n    वैं सिर मेरे पै  ।। टेक ।<br><br>\n\n    तू खड़ी मेरी रूब-रूब, रहा था अधम बिचालै डूब,<br>\n    इब मेरै खूब आनन्दी सी छागी रै, जब तेरे पैर आण फिरे सैं ,<br>\n    राण्डू डेरे पै ।।1।<br><br>\n\n    हम बस होगे तेरे नूर कै, क्यूं हांडै सै  दूर-दूर कै,<br>\n    उस दिन तू घूर-घूर कै खागी रै, भीतरले मैं जख्म करै सै,<br>\n    लाली चेहरे पै ।।2।<br><br>\n\n    झोंके लगैं थे पवन की साथ, पतली कमर गोरा गात,<br>\n    आज मेरी एक बात समझ में आगी रै, जितने धन माल भरे सै,<br>\n    ल्या वारूं तेरे पै ।।3।<br><br>\n\n    लखमीचन्द राजी गाणे तै , दुख पाग्या मैं तेरे दुर्बल बाणे तै,<br>\n    तेरे आणे तै किस्मत जागी रै, हुए सूके धान हरे सैं,<br>\n    मेरे फूटे झेरे पै  ।।4।<br><br>\n\n\n\n"
      },
      {
        "id": 26,
        "name": "26-आज तै आगै इस महल नै....",
        "story": " आज तै आगै इस महल नै, तेरे नाम का कहया करैंगे,<br>\n    105  मेरे भाई तेरे हुकम में रहया करैंगे  ।। टेक ।<br><br>\n\n    बोलिए मीठी बाणी करकै, मै समझाऊं स्याणी करकै,<br>\n    तनैं राखैंगे पटराणी करकै, वो त्रिलोकी दया करेंगें  ।।11<br><br>\n\n    रटा कर अपने पति के नाम नै, जै चाहवै सै स्वर्ग धाम नै,<br>\n    पलंग पै बैठी कहें जा काम नै, वैं तेरा इशारा लहया करैंगे  ।।2।<br><br>\n\n    रहा कर कमल फूल सा खिलकै, तू यहां तक आई सै चलकै,<br>\n    कीचक के जोड़े में मिलकै, दोनों आनन्दी सहा करेंगे  ।।3।<br><br>\n\n    दुनिया में दो दिन का जीणा, किसे बात की रहै कमी ना,<br>\n    जिस जगह तेरा पडै पसीना, उडै़ खून म्हारे बहया करेंगें  ।।4।<br><br>\n\n    हर दम दासी रहैंगी टहल मैं, लौटेजां रूई रेशम के पहल में,<br>\n    इस कीचक के रंग महल में गीत उमंग के गाया करेंगे  ।।5।<br><br>\n\n    और बता के तेरे तै प्यारा, तेरे तै राज सौंप दिया सारा,<br>\n    सारी दुनिया तै न्यारा, तेरे लिए सुख नया करेंगे  ।।6।<br><br>\n\n    लखमीचन्द धर्म सत भूलै, तू मद मेर नशे में फूलै,<br>\n    इब तक फिरी ठाऊ चूहलै, इब तेरा ठिकाना ठहया करेगें ।।7।<br><br>\n"
      },
      {
        "id": 27,
        "name": "27-मैं मरया तेरे दर्द का मारया....",
        "story": "<b> वार्ता :- कीचक कहता है । :-</b><br><br>\n\n    मैं मरया तेरे दर्द का मारया, दासी मत मारै मैं मरया पड़या  ।।टेक।<br><br>\n\n    कुछ कसर बात में है ना, तेरा बहुत घड़ाऊं गहना,<br>\n    तेरे नैना का गजब इशारा, दासी मत मारै मैं मरया पड़या ।।1।<br><br>\n\n    मनैं सै तेरे तै घणी गरज, भूलग्या मैं और किस्म की तरज,<br>\n    मेरै मरज बैठग्या भारया, दासी मत मारै मैं मरया पड़या ।।2।<br><br>\n\n    मेरै  खटका सै तेरी शान का, तेज जाणै दोफारी के भान का,<br>\n    दासी तू मेरी ज्यान का घारा, दासी मत मारै मैं मरया पडया ।।3।<br><br>\n\n    मेरा के समझावै मति मन्द का, फांसा काट विपत के फन्द का,<br>\n    लखमीचन्द का छन्द न्यारा, दासी मत मारै मैं मरया पड़या  ।।4।<br>\n\n"
      },
      {
        "id": 28,
        "name": "28-रै खुश हो कै  मुखड़ा धोले....",
        "story": " रै खुश हो कै  मुखड़ा धोले, साबुन धरा नीम की पेड़ी का  ।।टेक ।<br><br>\n\n    धन-धन बेमाता माई, जिसनै  इसी सुथरी श्यान बणाई,<br>\n    घड़कै खूब करी चतुराई, गोरा बदन ठाट ढंग नेड़ी का ।।1।<br><br>\n\n    चमकती आई बिजली सी, आंगली दीखै मूंगफली सी,<br>\n    मोटी-मोटी आंख डली सी, नाक जाणै असल चांचवा खेड़ी का  ।।2।<br><br>\n\n    इब बोले बिन नहीं सरैगा, आश्क के जतन करैगा,<br>\n    जिसकै लागज्या, तुरन्त मरैगा, भरी पिस्तौल निशाना हेड़ी का  ।।3।<br><br>\n\n    बड़ी रंग रूप हुस्न  में चातर, चलैं जाणैं इन्द्र सभा की पातर,<br>\n    अरै छोरे छारयां खातिर, यो छन्द लखमीचन्द अलछेड़ी का  ।।4।<br><br>\n\n\n"
      },
      {
        "id": 29,
        "name": "29-कीचक होज्यकगा नुक्सामन हाथ ....",
        "story": "<b>वार्ता :- दासी कहती है :-</b><br><br>\n\n    कीचक होज्यगा नुक्सान हाथ मरोडै मतना ।। टेक ।<br><br>\n\n    <b>द्रोपदी :-</b><br>\n\n    तू भूखा फिरै सै  बहू का, आडै चालैगा गेड लहू का,<br>\n    मैं सू काचा दूध गऊ का, रई घमोडै मतना  ।।1।<br><br>\n\n    <b>कीचक :-</b><br>\n\n    के कर लेगा सौण सौंणियां, एक बर हो लण दे जो बात होणियां<br>\n    दासी, बणकै नाग पोणियां डसण नै दौडै़ मतना  ।।2।<br><br>\n\n    <b>  द्रोपदी :-</b><br>\n\n    मै लगरी सूं हरी सुमर में, तूं भररया जाणै कौण गुमर में,<br>\n    मेरी आज्यागी जरब कमर में, आंगली तोडै मतना  ।।3।<br><br>\n    <b> कीचक :-</b><br>\n\n    दया ले लिए दूर खले की, तेरी घड़वा दूंगा टूम गले की,<br>\n    मैं कहरा सूं बात भले की, चढै पाप कै, घोडै मतना ।।4।<br><br>\n\n    <b> दासी :-</b><br>\n\n    कहै लखमीचन्द घलज्यगा घी सा,<br>\n    मेरा लिकड़ण नै हो रया जी सा,<br>\n    मैं सू मुंह देखण का शीशा, ईंट तै फोडै मतना ।।5।<br><br>\n"
      },
      {
        "id": 30,
        "name": "30-अग्नि के तुल जाण ले तू इस ....",
        "story": "<b> वार्ता :-  कीचक कामान्य होकर द्रोपदी की ओर लपकता\n    है । वह बचकर भागना चाहती है, तो उसके केश कीचक\n    के हाथ में आ जाते हैं । वह उसका धर्म बिगाड़ने की\n    कोशिश करता है तो द्रोपदी उसे क्या कहती है :-</b><br><br>\n\n\n    अग्नि के तुल जाण ले तू इस दासी के केश,<br>\n    हटज्या छोड़ कै दाने ।।टेक।<br><br>\n\n    तू ना डरै मरण के भय से, मै थारे द्वार आण पड़ी ऐसे,<br>\n    जैसे पार्वती की आण ले, द्वारै खड़े गणेश, हटज्या  छोड़ कै दाने ।।1।<br><br>\n\n    क्यूं ना बदी करण तै डरै, तू बिन आई मौत मरै,<br>\n    मनै दुखी करै तनै डाण ले, तेरै नहीं दया का लेश,<br>\n    हटज्या छोड़ कै दाने  ।।2।<br><br>\n\n    तुम सो जितने राजा और राणी, मेरी सुण लियो धर्म की बाणी,<br>\n    जो दूध और पाणी छाणले, करते न्याय नरेश,<br>\n    हटज्या छोड़ कै दाने ।।3।<br><br>\n\n    लखमीचन्द तज बात गैलड़ी, एक दिन मिलै काठ की बैलड़ी,<br>\n    तू पकड़ पहलड़ी बाण ले, ओ म्हारे भारत देश,<br>\n    हटज्या छोड़ कै दाने ।।4।<br><br>\n\n\n\n"
      },
      {
        "id": 31,
        "name": "31-कीचक कुछ ख्याल करै नै ....",
        "story": " कीचक कुछ ख्याल करै नै तेरे दिन थोड़े बाकी रह रे सैं  ।।टेक।<br><br>\n\n    इन बाता में उड़ज्या  लाली, क्यूं बकवाद पीटरया ठाली,<br>\n    पापी लोग भजन बिन खाली, सदा सत पुरुषां के गहरे सैं ।।1।<br><br>\n\n    आज तेरा आग्या बखत कसूत, तेरै लागणे सै विपता के जूत,<br>\n    धर्म राज के दूत तेरे कहै सूणैं, सब लहरे सै ।।2।<br>\n\n    दुख विपता का जंग झोगे, करी कराई सब खोगे,<br>\n    बड़े-बड़े इस पृथ्वी पै होगे, वैं सदा उमर ना ठहरे सैं ।।3।<br><br>\n\n    तू बोलै  सै घणा अकड़ कै, तेरी वैं गेरैंगे मश्क जकड़ कै,<br>\n    ले ज्यां यम के दूत पकड़ कै, ब्राह्मण लखमीचन्द न्यूं कहरे सैं ।।4।<br><br>\n\n"
      },
      {
        "id": 32,
        "name": "32- तेरी के श्रद्धा सै बोलण की ....",
        "story": "<b> वार्ता :- कीचक द्रोपदी को कहता है । :-</b><br><br>\n\n    \n    तेरी के श्रद्धा सै बोलण की, तेरी काया मैं यू नशा बिराणा सैं  ।।टेक ।<br><br>\n\n\n    आच्छी समझण जोगी स्याणी, तेरी कोयल तै भी मीठी बाणी,<br>\n    आ बैठ तेरे बैठण खातिर मरज्याणी, दिया कीचक नै छोड़ सिराहणां सै ।।1।<br><br>\n\n    कीचक तेरे आगै पीछै फिरै सै, राजा हो कै भी टहल करै सै,<br>\n    तनै के बालम बिना सरै सै, पर कीचक का नाश कराणां सै  ।।2।<br><br>\n\n    तेरे तै बतलावण नै जी चाहवै , कीचक तनै हाथ जोड़ समझावै,<br>\n    जवानी बार-बार नहीं आवै, तार धर सिर का चीर पुराणां सै ।।3।<br><br>\n\n    लखमीचन्द छन्द शर्बत सा घोलै, जोर कीचक के बीच लठोलै,\n    भैंस बिराणी खड़ा हो कै ड़योलै, मनै घरसारू खेत चराणां सै  ।।4।"
      },
      {
        "id": 33,
        "name": "33-राजा नै प्रजा तकणी चाहिए....",
        "story": "  राजा नै प्रजा तकणी चाहिए, धर्म का खाता करकै,<br>\n    मैं रैय्यत बणकै शरमाऊं तेरा बाप का नाता करकै  ।।टेक।<br><br>\n\n    राम बराबर समझणा चाहिए राज करणिया जो सै,<br>\n    मैं शील त्रिया भगत कृष्ण की नहीं जिगर मैं धो सै ,<br>\n    राज धर्म का दण्ड देण नै चोर जार की टोह सै,<br>\n    समझणियां के लेखै राजा राम बराबर हो सै,<br>\n    तू छत्री छाया करै जगत की धर्म का छाता करकै  ।।1।<br><br>\n    \n\n    खलक के रचने वाला ईश्वर सब का खालिक हो सै,<br>\n    उस तै नीचै प्रजा के ऊपर राज का पालिक हो सै,<br>\n    राजा नै अख्तयार हुक्म  जो जिसकै मुतालिक हो सै,<br>\n    राम तै नीचे प्रजा के उपर सबका मालक हो सै,<br>\n    जैसे कंवल की जड़ पाणी मैं, फल से ऊपर पाता करकै  ।।2।<br><br>\n    \n\n    जती मोर और सति मोरणी चाली बुलबुल हो सै,<br>\n    जै त्रिया भी इसे ढंग पै चालै दुनियां में जुल हो सै,<br>\n    बहोत बड़े शुभ कर्म करे तै, राज्यों का कुल हो सै ,<br>\n    राजा के लेखै सारी प्रजा बेटी के तुल्य हो सै,<br>\n    राजा पिता समझणा चाहिए, राणी माता करकै  ।।3।<br>\n    \n\n    28 नरक व्यास जी नै बरणे, सरध तै सरध मिलाकै,<br>\n    लखमीचन्द सतगुर की आज्ञा, ले चल गात बचाकै.<br>\n    गैर पुरुष और गैर स्त्री कोए देखो इश्क कमाकै,<br>\n    वाहे तस्वीर मिलेगी आगै पड़ै नर्क में जाकै,<br>\n    यम के दूत भरादें कोली लोहा ताता करकै  ।।4।<br><br>\n\n\n\n"
      }
    ]
  },
  {
    "id": 12,
    "name": "12— नौटंकी",
    "dataList": [
      {
        "id": 0,
        "name": "कथासार :—",
        "story": " स्यालकोट में राजा गजेसिंह राज्य करते थे । उनके दो\n    पुत्र थे । बड़े का नाम भूपसिंह और छोटे का फूल सिंह\n    बड़े लड़के भूपसिंह की शादी कर दी जाती है और राजतिलक भी हो\n    गया और छोटा लड़का उस समय पढ़ रहा था । राजा गजेसिंह राज-पाट छोड़कर बन में तपस्या के लिए चले गये ।छोटा लड़का पढ़ लिखकर जवान हो जाता है । उसी\n    शहर में कुन्दन नाम का सेठ जो फूलसिंह का साथी था।\n    पढ़लिख कर हीरे मोतियों का व्यापार कर लेता है ।\n    फूलसिंह का अपने दोस्त कुन्दन के घर आना जाना था ।\n    फूलसिंह को जवान देखकर सेठ की सेठानी ने कई बार\n    शादी की सलाह दी लेकिन फूलसिंह शादी से इन्कार करता\n    रहा । भूपसिंह की कोई औलाद नहीं है ।\n    एक दिन दोनों दोस्त जंगल में शिकार खेलने चले गए\n    उधर मौका पाकर कुन्दन सेठ की सेठाणी फूलसिंह की भाभी\n    के पास राजमहल में आकर व्यंग्य करती हुई कहने लगी कि\n    तुम्हारे घर में सब प्रकार के आनन्द हैं लेकिन फूलसिंह की\n    शादी की कमी महसूस होती है ।\n    भूपसिंह की पत्नी ने बताया कि फूलसिंह सगाई-रिस्ते\n    की किसी बात को सिरे ही नहीं चढ़ने देता । तब दोनों\n    बैठकर एक स्कीम बनाती हैं । फूलसिंह उस योजना का\n    शिकार हो जाता है । योजना के पीछे भाव तो अच्छे रहे हैं।\n    परन्तु कहानी के उपरी तौर से ऐसा लगता है देवर-भाभी\n    का झगड़ा है । भाभी के धमकाने से फूलसिंह मुलतान शहर\n    के लिए चल पड़ता है । अन्ततः नौंटकी से शादी होती है।\n    पं. जी का यह बहुत ही प्रसिद्ध सांग है ।"
      },
      {
        "id": 1,
        "name": "1-लक्ष्मी रूप बीर का घर ....",
        "story": "<b>लक्ष्मी रूप बीर का घर में घर भरवाणा चाहिए\n    याहे कसर सै फूलसिंह का ब्याह करवाणा चाहिए  ।।टेक।<br><br>\n        \n        \n    पीहर-सासरा दोनों कुलां की आण राखणी चाहिए,<br>\n    देवर जेठ पीतसरे सुसर की काण राखणी चाहिए,<br>\n    सास नणन्द बड़ी छोटी मैं जाण राखणी चाहिए,<br>\n    पति की सेवा प्रजा पालन की बाण राखणी चाहिए<br>\n    तेरा देवर जवान घोट कै न्यारा ना मरवाणा चाहिए ।।1।<br><br>\n        \n    छोटी बिना बड़ापन के तेरा कोए डोला डाटया ना,<br>\n    भाईयां बिना जगत मै धन का कोए कुढा बांटया ना,<br>\n    एक और आज्याा तै के तेरै आध सेर आटा ना,<br>\n    तुम साहुकार सो धन दिया हर नै क्याहें का घाटा ना,<br>\n    कहै सुण कै उस ब्याहण रात का दिन धरवाणा चाहिए ।।2।<br><br>\n        \n    थारै धन माया का ओड़ नहीं कोए बालक बच्चा कोन्यां,<br>\n    सब जाणैं सै फूलसिंह इसा अक्कल का कच्चा कोन्यां,<br>\n    ब्याह करवावण का मनसूबा थारे दिल मैं सच्चा कोन्यां,<br>\n    सिर का फर्ज तारणा चाहिए कवांरा आच्छा कोन्यां,<br>\n    तनै देईधाम गठजोड़े मैं बान्ध कै खुद फिरवाणा चाहिए ।।3।<br><br>\n        \n    कहै लखमीचन्द आजकल के प्यारे जात देण आले सैं,<br>\n    हम बीर मर्द थारे बदले मैं गात देण आले सैं,<br>\n    हीरे पन्ने लाल कणि-मणि की दात देण आले सैं,<br>\n    नौकर चाकर राजघरां में साथ देण आले सैं,<br>\n    तेरे घर में नई दुराणी आजा स्वर्ग केसा ढंग करवणा चाहिए ।।4।<br><br>\n"
      },
      {
        "id": 2,
        "name": "2-कहरी सूं कुछ तेरे भले ....",
        "story": " <b>वार्ता :- सेठाणी भूपसिंह की बहू को क्या कहती है ।</b><br><br>\n\n    कहरी सूं कुछ तेरे भले की रमज नहीं जाणी,<br>\n    एक बर ना सौ बार बता मनैं लुच्ची गिरकाणी ।। टेक।<br><br>\n\n    थारे तै कुछ म्हारा कुढा नरम बताया सै,<br>\n    ब्राह्मण, क्षत्री, वैश्य, शुद्र का धर्म बताया सै,<br>\n    पित्र देव ऋषि ऋण तारण का कर्म बताया सै,<br>\n    मनुष्यों में भक्ति भाव तप परम बताया सै,<br>\n    सूर्य देवता खिलै मिलै जब पितरां नै पाणी ।।1।<br><br>\n\n    पुत्र बिन मोक्ष नहीं चाहे हो गृहस्थी नै ज्ञान,<br>\n    राज पाट घर धन माया सब कुछ खाक समान,<br>\n    थारे कितना धन और किसे कै जै दे भी दे भगवान,<br>\n    एक मर्द एक बीर मनु नै लिख दी दो सन्तान,<br>\n    बीर एक आधी बेईमान करादे दो कुल की हाणी ।।2।<br><br>\n\n    जड़ै आपस में प्रेम नहीं उड़े गैर दिखाई दे,<br>\n    भाई की इज्जत भाई ना करै उड़ै बैर दिखाई दे,<br>\n    एक बालक बिन रंग महलां की के लहर दिखाई दे,<br>\n    बेटे बिन टूक भी घर में जहर दिखाई दे,<br>\n    मै तै मूर्ख सूं चुप होगी इब तू ये बणले स्याणी ।।3।<br><br>\n\n    वेद कहैं सोए मनु कहैं जो ऋषियां की मर्याद,<br>\n    सोच समझ कै धरी विधि नै दुनियां की बुनियाद,<br>\n    लखमीचन्द कहै गृहस्थ आसरै ऋषि मुनि सिद्ध साध,<br>\n    कई बार ब्रह्मा नैं कही ऋषि पैदा करो औलाद,<br>\n    रखणी चाहिए याद मनु महाराज की बाणी ।।4।<br><br>"
      },
      {
        "id": 3,
        "name": "3-हे गिरकाणी मेरा छोटा देवर ....",
        "story": "  <b> वार्ता :- अब भूपसिंह की बहू कुन्दनलाल की सेठाणी को क्या\n    कहती है ।</b><br><br>\n\n\n\n    हे गिरकाणी मेरा छोटा देवर बैरी सै, मेरै मतना मारै बोल ।।टेक।<br><br>\n\n    मतना मारै चोट जिगर में, साची बात बताई घर में,<br>\n    मैं स्यारणी हे कसर कोणसी रैहरी सै, दयूं धन की बोरी खोल ।।1।<br><br>\n\n    कईं बै कहली सै रो-रो कै, देखली बात जिगर की टोह कै,<br>\n    हे मरज्याणी, कई बै शादी की ठहरी,<br>\n    जले का कोन्या पाटया तोल ।।2।<br><br>\n\n    कई बै होली ब्याह की तकरार, कदे जाणै ना एक आध बार,<br>\n    हे भरपाणी, जाणू जल की भरी जलैहरी सै,<br>\n    तनै कर लिया डामाडोल ।।3।<br><br>\n\n    लखमीचन्द कर्म का सौदा, जले के ब्याह करवादूं चौदाह,<br>\n    हे बणयाणी, जला इसे शुभा का जहरी सै,<br>\n    ऊं तै हीरा सै,अनमोल ।।4।<br><br>\n"
      },
      {
        "id": 4,
        "name": "4-तनै तै सेठाणी म्हारे ....",
        "story": " <b>वार्ता :- सेठाणी की यह बात सुनकर राणी ने विचार किया कि\n    यह सब हमारे भले की है और सेठाणी से क्षमा मांगकर क्या\n    कहती है।</b><br><br>\n\n    तनै तै सेठाणी म्हारे फायदे की कही,<br>\n    मानैगा तै वोहे जो कोए जाणैगा सही ।। टेक।<br><br>\n\n    और किसे का दोष नहीं कर्मां का फेरा सैं,<br>\n    मानैं ना कहे की बैरी देवर मेरा सै,<br>\n    एक दो सन्तान बिना घर सून्ना डेरा सै,<br>\n    बेटे बिन इस रंग महल में घोर अन्धेरा सै,<br>\n    वैं घर जांगे उत नपूत जड़ै दूध ना दही ।।1।<br><br>\n\n    अजमाऊंगी तकदीर नै जै जाग जागी तै,<br>\n    रात दिन की चिन्ता दिल तै भाग जागी तै,<br>\n    फूलसिंह की तबियत रंज नै त्याग जागी तै,<br>\n    आज कहूंगी जले तै किमैं लागज्यागी तै,<br>\n    कै तै मान जागा बात ना तै लड़ाई-ए-रही ।।2।<br><br>\n\n    एक-दो हो सन्तान धन भरपूर चाहिए सै,<br>\n    फूलसिंह की ब्याह-शादी जरुर चाहिए सै,<br>\n    खानदान हो अच्छा बिना कसूर चाहिए सै,<br>\n    इसा छैल बांका फिरै इन्द्र की जणूं हूर चाहिए सै,<br>\n    कित तै ल्यादूं टोहकै बहू दुनियां तै नई ।।3।<br><br>\n\n    लखमीचन्द सतगुरु का गुण गाणा चाहिए सै,<br>\n    रीत पुराणी घर गृहस्थी का बाणा चाहिए सै,<br>\n    म्हारे फूलसिंह की खातर नाता स्याणां चाहिये सै,<br>\n    धन की नहीं जरुरत भला ठिकाणा चाहिए सै,<br>\n    कै तै बणगी बात ना जिन्दगी न्यूऐ गई ।।4।<br><br>\n"
      },
      {
        "id": 5,
        "name": "5-मेरी ले लिए दया री ....",
        "story": " <b>वार्ता :-  यह सुनकर सेठाणी ने कहा रिश्ता में बतला देती हूं ।\n    रानी के पूछने पर बताया कि मैं मुल्तान शहर के रहने वाली\n    हूं । वहां राजा कर्णसिंह राज्य करते हैं । उनके यहां\n    'नौटंकी' नाम की लड़की है । सेठाणी वहां से चली गई।\n    इतने में फूलसिंह शिकार खेल कर घर आ गया । वह भूख\n    और प्यास से व्याकुल था । आकर उसने भाभी से पानी\n    मांगा तो क्या होता है।</b><br><br>\n\n\n    मेरी ले लिए दया री तेरा होगा भला,<br>\n    मैं मरूं सूं तिसाया जिया जा सै जला ।।टेक।<br><br>\n    <b>फूलसिंह :-</b><br>\n    सुबह से अन्न खाया ना पीया नीर, आगै अप अपणी तकदीर,<br>\n    मेरा दुखी सै शरीर नीर नैना तै ढल्यात ।।1।<br><br>\n\n\n    <b>भाभी :-</b><br>\n    आवतैं हें इसी हकुमत लाई, जाणूं तेरी लागू सूं खुद ब्याही,<br>\n    जितणी सौड़ समाई उतने पायां नै फला ।।2।<br><br>\n    <b>फूलसिंह :-</b><br>\n\n    गौर कुछ करिये मेरी बात की, चिन्ता मिटती नहीं गात की,<br>\n    वा भी करती शर्म जात की नटणी जो करै सै कला ।।3।<br><br>\n    <b>भाभी :-</b><br>\n\n\n    कितै लेज्या  नैं देश लिकाड़ा, कै कितै मोडा बण कनपाड़ा,<br>\n    फिरै किस का बिगाड़ा मेरे गल मैं घल्या  ।।4।<br><br>\n\n    <b>फूलसिंह :-</b><br>\n\n\n    मनैं तू अपणा खोल मता दे , आज मनै भूले नै राह दिखादे,<br>\n    मनै न्यूं तै बतादे तेरी के सै सलाह ।।5।<br><br>\n    <b>भाभी :-</b><br>\n\n\n\n    घणी लखमीचन्द तै डर रही सूं , न्यू गुस्से नै कम कर रही सूं,<br>\n    मैं के तेरी खातिर भररी सूं , ठण्डे नीर का तला ।।6।<br><br>\n    <b>फूलसिंह :-</b><br>\n\n    लखमीचन्द कहै खूब संभलज्याा,  भावज तू बदी करण तै टलज्यां,<br>\n    ना तै लगते बूंद पिंघलज्या  यू तन माटी का डला ।।7।<br><br>\n\n\n"
      },
      {
        "id": 6,
        "name": "6-तेरे पाणी नै मारली ....",
        "story": " <b>वार्ता :- यह सुनकर राणी ने क्या कहा ।</b><br><br>\n\n    तेरे पाणी नै मारली, क्यों इतणी करै सै मरोड़,<br>\n    किते तै चाल कै आया के  ।।टेक।<br><br>\n\n    देखै करड़ी नजर लखा कै, किसा बोलै छोह मै आकै,<br>\n    तनै पाणी प्याकै हारली  कर लिया सारा तोड़,<br>\n    किते तै चाल कै आया के ।।1।<br><br>\n\n    कोन्या राख्या अपणा भर्म, करड़ा हो रहा सै दिल नरम,<br>\n    तनै शर्म गात की तार ली, मनै हाथ लिए सै जोड़,<br>\n    किते तै चाल कै आया के ।।2।<br><br>\n\n    क्यों दे रहा पैर विघ्ना में, ना रह री बाकी मेरे तन मैं,<br>\n    या मन मैं बात बिचार ली, मैं नाट गई मुंह फोड़,<br>\n    किते तै चाल कै आया के ।।3।<br><br>\n    \n    लखमीचन्द बात थी छोटी, सहम मैं राड़ जागगी मोटी,<br>\n    मन मैं खोटी धार ली, के सापड़गे कूए जोहड़,<br>\n    किते तै चाल कै आया के ।।4।<br><br>\n"
      },
      {
        "id": 7,
        "name": "7-लडूगीं ना भिडूंगी, पडूंगी ....",
        "story": "लडूगीं ना भिडूंगी, पडूंगी कुंए में जले काढी तेरे पाणी नै  ।।टेक।<br><br>\n\n    आंवतें हुकम मेरे पै टेकै, के ठाली बैठी थी तेरे लेखै,<br>\n    जले इसी करड़ी नजरा देखै, चोर सा कठोर सा जोर सा दिखावै,<br>\n    जले बोहड़िया बिराणी नैं ।।1।<br><br>\n\n    के धन माल कमा कै ल्याया, कहै भूख प्यास मैं व्याकुल काया,<br>\n    क्यों इसा करड़ा छोह मैं आया,<br>\n    करता नहीं आण काण जाण कै सतावै, मनैं ओड बड़ी स्याणी नै ।।2।<br><br>\n\n    मनै ना इसे घरवासे की लोड़, तेरी रेते में रलो मरोड़,<br>\n    मैं सूं बीर मुल्हाजा तोड़,<br>\n    शेर केसा चेहरा तेरा, बेरा ना भकाया,<br>\n    किसे लुगाई गिरकाणी मैं ।।3।<br><br>\n    \n    लखमीचन्द छन्द इसा गावै, गया वक्त हाथ नहीं आवै,<br>\n    जै इसा हुक्म चलाणा चाहवै, पकड़ सूध की राह ले,<br>\n    जाले इसा सै तै जाकै ब्याहले नौंटकी निमाणी नै ।।4।<br><br>\n"
      },
      {
        "id": 8,
        "name": "8-सुण-2 कै नै तेरे बोल ....",
        "story": " <b>वार्ता :- अब फूलसिंह अपनी भाभी से क्या कहता है ।</b><br><br>\n\n    सुण-2 कै नै तेरे बोल भावज तिस मिटगी री ।।टेक।<br><br>\n    \n    तेरा दिदा फिरै था अधर कै, बोली तिरछा घूंघट करकै,<br>\n    मारया भर कै नै पिस्तोल, भावज नश कटगी री ।।1।<br><br>\n    \n    तनै तै बाण कसूती पकड़ी, मैं बोल्या तू ज्यादा अकड़ी,<br>\n    तखड़ी ज्यूं डामाडोल, भावज, डस छंटगी री ।।2।<<br>>\n    \n    आज तू बैठी प्रण हार कै, मुझ पै दुख दर्द डार कै,<br>\n    मार कै दामण की झोल, भावज परै हटगी री ।।3।<br><br>\n    \n    के जल पिए बिन ना सरै,  हट बस खड़ी रहै तू अलग परै,<br>\n    लखमीचन्द छन्द धरै टटोल, भावज गिरदिश घटगी री ।।4।<<br>br>\n"
      },
      {
        "id": 9,
        "name": "9-पाणी नै तू नाटी री भाभी....",
        "story": " <b>वार्ता – अब फूलसिंह अपनी भाभी को क्या कहता है :-</b><br><br>\n\n    पाणी नै तू नाटी री भाभी, देखैं हमनै पाणी थावैगा अक ना ।।टेक ।<br><br>\n    \n    कदे खोलै कदे नेत्र मिचै क्यों ना पेड़ धर्म का सींचै,<br>\n    मनैं पीछै मालूम पाटी री भाभी,<br>\n    फूलसिंह नौंटकी नै ब्याहवैगा अक ना ।।1।<br><br>\n    \n    \n    मैं बहुत घणा दुख पा लिया, इब मनैं सिर पै बोझा ठा लिया,<br>\n    जी जा लिया सौ-सौ घाटी री भाभी,<br>\n    के बेरा फिरकै उल्टा  आवैगा अक ना ।।2।<br><br>\n    \n    \n    इब तेरे बोलां नै करदी ढेरी, तू मेरा काल हाथ में ले री,<br>\n    धड़ से गर्दन मेरी काटी री भाभी,<br>\n    देखैं रंग शादी का छावैगा अक ना ।।3।<br><br>\n    \n    \n    मानसिंह गुरु पेड़ आनन्द का, फांसा कटै विपत के फन्द का,<br>\n    लखमीचन्द का बसणा जाटी री भाभी,<br>\n    के बेरा छन्द नै मिलकै गावैगा अक ना ।।4।<br><br>\n\n"
      },
      {
        "id": 10,
        "name": "10-तेरी भाभी लागै सै नेग ...",
        "story": "<b>वार्ता :-  भूपसिंह फूलसिंह को क्या कहता है ।</b><br><br>\n\n\n    तेरी भाभी लागै सै नेग मैं बहोड़िया बड़े भाई की ।। टेक।<br><br>\n\n    हम दो भाई मां जाए प्यारे, तेरे तै के काम करैं सै न्यारे,<br>\n    तनै दो थप्पड़ क्यूं ना मारे, हो सै के जात लुगाई की ।।1।<br><br>\n\n    चाल घरां गुण अवगुण छाटैंगे, सांठा जिन्दगी का सांठगे,<br>\n    घरां चाल नाड़ काटैंगे,  वा पल री ढाल जमाई की  ।।2।<br><br>\n\n    जै कोए पहलां अवसर चूक्या हो, बोल तेरी छाती में दुख्या हो,<br>\n    जै ब्याह शादी का भूखा हो, करूं तदबीर सगाई की <br><br>\n\n    लखमीचन्द छन्द नै गाले, कुछ भाई की तरफ निंघाले,<br>\n    जै तू भूखा हो तै खाले,  या रोटी खांड मलाई की  ।।4।<br><br>\n\n"
      },
      {
        "id": 11,
        "name": "11-भाइयों बहू बिराणी पै के ....",
        "story": " भाइयों बहू बिराणी पै के रोब जमाया जा सै  ।।टेक।<br><br>\n\n    भावज बहुत घणी बदकार, करी मेरी गैल तकरार,<br>\n    बरमां स्यार कमाणी पै, के उल्टा स्यार चलाया जा सै ।।1।<br><br>\n\n    के था पाणी प्यावण में हरज, मेरा करया उतां में नाम दर्ज,<br>\n    मतलब गरज दिवानी पै, गधा भी बाप बणाया जा सै ।।2।<br><br>\n\n    मैं आया करकै आशा, भाभी तनै कर दिया तोड़ खुलाशा,<br>\n    रासा एक लोटे पाणी पै, के मरया तिसाया जा सै ।।3।<br><br>\n\n    लखमीचन्द भाई नै छोड़ दिया सांड, इसनै मैं बणा दिया भांड,<br>\n    भूपसिंह तेरी रांड हंगाणी पै, के मुंह पिटवाया जा सै  ।।4।<br><br>\n\n"
      },
      {
        "id": 12,
        "name": "12-तेरे पाणी नै काढ़ी जले इतणी ....",
        "story": "  तेरे पाणी नै काढ़ी जले इतणी क्यूं करै सै मरोड़  ।।टेक।<br><br>\n    <b>भाभी :-</b><br>\n\n    इसा करड़ा छो में आया आवतैं मेरे पै हुक्मन बजाया,<br>\n    तू मरता तसाया, के सूखगे कुएं जोहड़  ।।1।<br><br>\n    <b>फूलसिंह :-</b><br>\n\n    बोलता जा लिया कई कई घाटी, क्यों इज्जत पै गेरै माटी,<br>\n    तू पाणी प्यावण तै नाटी,  हो लिया बात का तोड़ ।।2।<br><br>\n    <b>भाभी  :-</b><br>\n    चावल माथे पै धरवाले, इसा हुकम चलावै, तै ब्याह करवाले,<br>\n    जले नौंटकी नै ब्याहले, सिर बन्धवा कै नै मोड़ ।।3।<br><br>\n    <b>फूलसिंह :-</b><br>\n\n    लखमीचन्द दर्द करया सै भारया, तेरे बोलां नै कर दिया घारा,<br>\n    किसा भाभी नै ताना मारया, सुआं सा नाक सकौड़ ।।4।<br><br>\n"
      },
      {
        "id": 13,
        "name": "13-भाभी मत बोलै कड़वे-2 बोल....",
        "story": "<b>वार्ता :- फूल सिंह भाभी को क्या  कहता है ।</b><br><br>\n\n    भाभी मत बोलै कड़वे-2 बोल, तेरे जल पीवण तै छिक लिया ।।टेक।<br>\n\n\n    पाणी मांगा था आण,<br>\n    लिया तनै गज का घूंघट ताण,<br>\n    डाण तेरा मुंह बटुआ सा गोल,<br>\n    तनै करकै मस्करी मुंह ढक लिया ।।1।<br>\n    \n    खीर का क्यूं कर री पणखीरा,<br>\n    ला दिया काचे घाव में चीरा,<br>\n    कदे तै मैं हीरा था अणमोल,<br>\n    आज मै मन्दे भा में बिक लिया ।।2।<br><br>\n    \n    नफा के मिलै पाप में धस कै,<br>\n    के लेगी मेरे तै खस कै,<br>\n    हंस कै करण लागी मखौल,<br>\n    इसा के बदमाश लुंगाड़ा तक लिया ।।3।<br><br>\n    \n    लखमीचन्द सिर धुण लिए,<br>\n    राह चलते बटेऊ बण लिये,<br>\n    कोए दिन में सुण लिये बाजता ढोल,<br>\n    आज का दिन कागज पै लिख लिया ।।4।।<br><br>\n"
      },
      {
        "id": 14,
        "name": "14-मेरी भाभी देवर कह कै कदे ....",
        "story": "<b>वार्ता :-  फूलसिंह अब क्यात कहता है भूपसिंह को :-</b><br><br>\n\n    <b>मेरी भाभी देवर कह कै कदे सोलै माथै बोली ना  ।।टेक।</b><br><br>\n\n    रै इसनै म्हारे घर की जड़ पाड़ी, बीर सै या असली मूढ़ अनाड़ी,<br>\n    जिसे म्हारै सैं पलंग निवारी,आज तक इसे ठिकाणै सोली ना ।।1।<br><br>\n\n    अरै वृथा जिन्दगी खोवैगी, फेर पाछे तै रोवैगी,<br>\n    या रोटी कद सी पोवैगी,इसनै चाकी तक भी झो ली ना ।।2।<br><br>\n\n\n   या बैठी रै धार मौन नै, म्हारी हांडै सै जिन्दगी खौण नै,<br>\n   इसका जी कर रया न्यारी होण नै, तनैं इसके मन की टोहली ना ।।3।<br><br>\n\n\n    लखीमचन्द छन्द गावै, ना बात समझ में आवै,<br>\n    भतेरी दुनियां मुंह बावै, पर हाथ लागती डोली ना ।।4।<br><br>\n\n"
      },
      {
        "id": 15,
        "name": "15-कर भरले, डर मरले, सिर ....",
        "story": "<b>वार्ता :- फूलसिंह अब क्या कहता है ।</b><br><br>\n\n    कर भरले, डर मरले, सिर धरले अपणे घर बार नैं । टेक।<br><br>\n\n    कदे था घर कुन्बे तै बाध, आवैं लाड भतेरे याद,<br>\n    इब मनैं आता नहीं स्वाद, लख चखले, चख भखले,<br>\n    ढक रखले, तेल के आचार नै ।।1।<br><br>\n\n    कदे मैं भगत कहाऊं था हर का,इब मिटता ना दर्द जिगर का,<br>\n    रै मैं भी माणस सूं इस घर का, आण कै, नया फया ना,<br>\n    दया ना,  कुछ कहा गया ना, खोटी तेरी नार नै  ।।2।<br><br>\n\n    चलै ना काम कुटम्ब त्यागे तै,<br>\n    रात और दिन जागे तै, सुण रै बीर मेरे आगे तै,<br>\n    झट हटज्या, डट मिटज्या, लूट पिटज्याी,<br>\n    तेरे कोसूं सूं परिवार नैं ।।3।<br><br>\n    \n    गुरु मानसिंह छंद गावै, लखमीचन्द शीश झुकावै,<br>\n    वो घर बसणा ना चाहवै,  जड़ै सत पत ना, गत मत ना,<br>\n    कथ मथ ना, छन्द के विचार नै ।।4।<br><br>\n"
      },
      {
        "id": 16,
        "name": "16-मेरा करदे माफ कसूर, कहै ....",
        "story": " <b>मेरा करदे माफ कसूर, कहै तनै हूर, गिल्ला दूर,\n    थूक दिए मेरा जी ।।टेक।</b><br><br>\n    \n    मेरी हांसी मैं अक्कल बही, मनैं ना सोधी गात की रही,<br>\n    मैं गई बेहूदी डूब, तेरी रूब-रूब,<br>\n    हंस पड़ी खूब खिलाकै, चेहरा जी ।।1।<br><br>\n    \n    आज गुस्सा गया जाग कड़े तै, बक्स दे पायां बीच पड़े तै,<br>\n    ना तेरे लड़े तै बाजती तान, अब कहे की मान,<br>\n    तू मेरी ज्यान हाथ मैं ले रहया जी ।।2।<br><br>\n\n    फेर ठल्ला करै कौण नपूती, चैन पड़ण दे ना तृष्णा दूती,<br>\n    गई लिकड़ कसूती बात, दखे जोडू सूं दो हाथ,<br>\n    हाजिर गात, आसरा तेरा जी ।।3।<br><br>\n\n    जो दिन रात रामजी नै रटते, वैं ना नेम धर्म तै घटते,<br>\n    ना सतगुरु बिन कटते फन्द, किसे आनन्द,<br>\n    कहै लखमीचन्द तनै सब बेरा जी ।।4।<br><br>\n"
      },
      {
        "id": 17,
        "name": "17-पता नहीं था नौंटकी हर ....",
        "story": "<b>वार्ता :- अब फूलसिंह क्या कहता है ।</b><br><br>\n\n\n    पता नहीं था नौंटकी हर कौण निमाणी हों सैं,<br>\n    ताने दे कै खीज कढ़ावैं बहू हंघाणी हों सैं  ।।टेक।<br><br>\n    \n    मर्द कुचलने कम अक्कल के बोल झेलने हो सैं,<br>\n    चोर जार ठग बदमाशां तै हाथ मेलणे हों सैं,<br>\n    छोटा देवर बड़ी भाभी हंस खेलणे हों सैं,<br>\n    कलिहारी तेरे दुख के पापड़ रोज बेलणे हों सैं,<br>\n    जो लाड करै छोटे देवर का वा भाभी स्याणी हो सैं ।।1।<br><br>\n    \n    दोपाहारै दिन सूती उठैं ना साजन तै बौलैं,<br>\n    बोलै तै ढाल चेतवे पिल्ले की मुश्किल आंख्यां नैं खोलै,<br>\n    आए गए की शर्म करै ना रहै ना परदै ओलै,<br>\n    सुसरा जेठ खड़े रहैं जड़ में घूंघट खोलें डोलैं,<br>\n    साजन तै लड़ पड़ै रूसज्यांम रोज मनाणी हों सैं ।।2।<br><br>\n    \n    गए घंरा की बहू और बेटी गैरां के घर जाणा,<br>\n    रांड नपूती कहैं बेटी नैं बेटे नैं मरजाणा,<br>\n    लड़ै झगडै करैं चुगली चोरी कायदे तै गिर जाणा,<br>\n    बालम नैं कहै ऊत ढेड़ ना किसे तै शरमाणा,<br>\n    जो जेठ देवर तै करै लड़ाई वा कुणबा खाणी हों सैं ।।3।<br><br>\n\n    भले घरां की बहू और बेटी शर्म आबरो राखैं,<br>\n    मात-पिता और सास सुसर की धजा शिखर में टाकैं,<br>\n    आए गए की शर्म करैं कदे बुरा वचन ना भाखैं,<br>\n    अमृत भरया रहै जिब्भां में जी चाहवैं जब चाखैं,<br>\n    कहै लखमीचन्द अतिथि की सेवा टुकड़ा-ए-पाणी हों सैं ।।4।<br><br>\n\n"
      },
      {
        "id": 18,
        "name": "18-मनैं जा लेने दे मत  ....",
        "story": " <b>वार्ता :- यह कहकर फूलसिंह घर से चलने लगा तो भाभी ने\n    रस्ता रोक लिया । यह देखकर फूलसिंह क्या कहता है :-</b><br><br>\n\n    मनैं जा लेने दे मत रोक परी,<br>\n    मेरी दुनियां बीच हवा क्यों उड़ाने लगी,<br>\n    मनैं पाणी मांग्या था पीणे खातिर,<br>\n    कैसे हंसकर अंगूठा दिखाने लगी ।।टेक।<br><br>\n\n    तनैं क्या करी, ओ दगा की भरी, तेरी बात लिखी सब छाती में धरी,<br>\n    हाथों से घर की खुद मालिक बणादी परी,<br>\n    अब क्यों देवर की खातिर मैं आने लगी ।।1।<br><br>\n    \n    गला सज रहा हार कै, दया नहीं बदकार कै,<br>\n    क्या लेगी जखम पर, नमक डार कै,<br>\n    पहले देवर के सिर में दो जूते मार कै,<br>\n    पीछे से खीर खिलाने लगी ।।2।<br><br>\n    \n    तेरे चरण नीऊं था, गुप्ती जख्म सीऊं था,<br>\n    तनैं देख-देख कै, दिन रात जीऊं था,<br>\n    मनैं और क्या कहा सिर्फ पानी ही पीऊं था,<br>\n    मगर एक एक की सौ-सौ सुनाने लगी ।।3।<br><br>\n\n    बस जा चाहे खड़ी रहो, राजी चाहे लड़ी रहो,<br>\n    कहै लखमीचन्द कली चौथी छन्द की जड़ी रहो,<br>\n    चाहे रोसे में भर कै घर बीच पड़ी रहो,<br>\n    अब कैसे हंसकर नजरिया चुराने लगी ।।4।<br><br>\n"
      },
      {
        "id": 19,
        "name": "19-हट तेरा के पाणी पीवैंगे तू ....",
        "story": " <b>वार्ता :- फूलसिंह फिर भाभी को क्या कहता है :-</b><br><br>\n\n    हट तेरा के पाणी पीवैंगे तू बिल्कुल बदमाश लुगाई सै,<br>\n    लुगाई सै लुगाई सै ।।टेक।<br><br>\n    \n    तन पै दारूण दुखड़ा भोग्या, सहम तेरी गेल्यां झगड़ा होग्या,<br>\n    तेरी सुणकै चुप होग्या, छोरे की समाई सै, समाई सै समाई सै ।।1।<br><br>\n    मैं सारे दुख दर्द सहूंगा, इब तेरै फन्दे बीच नहीं फहूंगा,<br>\n    मैं अपणे भाई तै जा कै कहूंगा, जो मौसा का खास जमाई सै,<br>\n    जमाई सै, जमाई सै ।।2।<br><br>\n\n    दिल जा लिया सो सो घाटी, रै इज्जत में गेर दी माटी,<br>\n    तू पाणी प्यावण तै नाटी, भाभी तेरी अंघाई सै,<br>\n    अंघाई सै, अंघाई सै ।।3।<br><br>\n    \n    लखमीचन्द हो कै त्यार पडूंगा, चाहे कितनाए बेमार पडूंगा,<br>\n    नौंटकी के बाहर पडूंगा, जो तेरे मरज के लायक,<br>\n    दवाई सै, दवाई सै, दवाई सै ।।4।<br><br>\n"
      },
      {
        "id": 20,
        "name": "20-लाड प्यार माटी में मिलगे इब....",
        "story": " <b>वार्ता :- फूलसिंह यह कहकर भाई के पास चला गया । फूलसिंह\n    की बात सुनकर भाई ने कहा तुम्हारे लाड करने वाला अभी\n    मैं जिन्दा हूं। यह सुनकर फूलसिंह ने क्या कहा ।</b><br><br>\n\n\n    लाड प्यार माटी में मिलगे इब के पुचकारै सै,<br>\n    भाई भूपसिंह तेरी बहू रात दिन तान्यां तै स्यारै सै ।। टेक।<br><br>\n\n    सोलै माथै कदे ना बोलै चाहे जब घर में जाले,<br>\n    कदे भी राजी हो कै ना कहती आ देवर भोजन खाले,<br>\n    मनैं पाणी मांग्या था पीवण नें बोली आपए-पी-प्याले,<br>\n    घणी खुशामन्द का भूखा तै उस नौंटकी नै ब्या हले,<br>\n    घरां रहण का धर्म नहीं जब न्यूं बोली मारै सै ।।1।<br><br>\n\n    जिस घर में रहै रोज लड़ाई न्यूं के हों सैं गुजारे,<br>\n    सब कुणबे की एक सलाह बिन सब दुखी न्यारे-न्यारे,<br>\n    घर के माणस लड़यां करैं जब गैर बणां करैं प्यारे,<br>\n    तेरी बहू के झगड़ां नैं जाणैं अगड़ पड़ौसी सारे,<br>\n    लोग कहैं इसा जुल्म ना देख्या जिसा जुल्म थारै  सै ।।2।<br><br>\n\n    लक्ष्मण की ज्यूं बणां फिरूं था भाई का हितकारी,<br>\n    भाई केसी चीज जगत में और नहीं सै प्यारी,<br>\n    राम लक्ष्मण भरत शत्रुघ्नफ नैं जाणैं दुनियां सारी,<br>\n    राज तिलक की गेंद बणाकैं भरत नैं ठोकर मारी,<br>\n    पर आज-काल भाई के सिर नैं खुद भाई तारै सै ।।3।<br><br>\n    \n    काम करण मैं कसर ना घालूं मेरे लायक जो सै,<br>\n    कार व्यवहार करण में बता कदसी करी लहको सै,<br>\n    बाप बराबर समझूं था, मेरे नहीं जिगर मैं धो सै,<br>\n    बड़ी भाभी नैं छोटा देवर बेटे केसा हो सै,<br>\n    कहै लखमीचन्द समझणियां माणस सब तरियां हारै सै ।।4।<br><br>\n\n"
      },
      {
        "id": 21,
        "name": "21-मेरे भाई, मेरे सिर पै चढ़गी ....",
        "story": " <b>वार्ता :-  फूलसिंह क्या कहता है ।</b><br><br>\n    \n    मेरे भाई, मेरे सिर पै चढ़गी खागड़ी, बदमास हो री सै ।।टेक।<br><br>\n\n    वा बोल कसूता बोलै, डाण का तै बोल जिगर नै छोलै,<br>\n    इसी तर-तर-तर करती डोलै हड़खाई,<br>\n    जाणूं कोए उंट बिगड़रया बागड़ी, बदमाश हो री सै ।।1।<br><br>\n    \n    ज्यान फन्दे के बीच फही जा,  क्यूकर इतणी विपत सही जा,<br>\n    के कुछ और के आगै कही जा, समझाई,<br>\n    पर नहीं मानी निरभागड़ी, बदमाश हो रही से ।।2।<br><br>\n    \n    मरूंगा फन्दे बीच फहे तै , नफा के घर बीच रहे तै ,<br>\n    मेरी मानी ना एक कहे तै,<br>\n    करै सै हंघाई, ज्यों कड़वाल झोटड़ी लागड़ी, बदमाश हो री सै ।।3।<br><br>\n    \n    लखमीचन्द अलग सूं छल से, बात मैं करूं अकल के बल से,<br>\n    मर्द की तै सब तरियां मुश्किल सै, जब लुगाई<br>\n    ले तार मर्द की पागड़ी, बदमाश हो री सै ।।41<br><br>"
      },
      {
        "id": 22,
        "name": "22-तेरा भाई सै बदमाश आंवते ही  ....",
        "story": "तेरा भाई सै बदमाश आंवते ही गाल बकण लाग्या ।।टेक ।<br><br>\n    \n    \n   <b> भूपसिंह की बहू :-<br></b>\n    दिल के धोवण लाग्या दाग, पति कित सोवै सै तू जाग,<br>\n    इसकै इश्क करण की आग, पाणी तै कड़ै छिकण लाग्या ।।1।<br><br>\n\n    <b> भूपसिंह :-<br></b>\n\n    सांडणी होगी खा-खा माल, देख या कूदै सै किस ढाल,<br>\n    सै देशां की चिण्डाल इसी नै कौण रखण लाग्या ।।1।<br><br>\n\n    <b> भूपसिंह की बहू :-<br></b>\n    मन मैं सौ-सौ करै सै विचार, मेरे तै करणां चाहवै प्यार,<br>\n    इसनै दिया पतंगा डार, समझ माशूक सिकण लाग्या  ।।3।<br><br>\n    \n    लखमीचन्द लागी चोट, मेरै इसनै लादी गलघोट,<br>\n    इसनै काढे मेरे मैं खोट, अपणे ऐब ढकण लाग्या ।।4।<br><br>\n"
      },
      {
        "id": 23,
        "name": "23-तनै के सोची बदमाश फूलसिंह ....",
        "story": "<b>वार्ता :- फूलसिंह ने लड़ाई का सारा हाल भाई को बताया।\n    भाई को घर लेकर गया और अपनी रानी को क्या कहता</b><br><br>\n\n\n    तनै के सोची बदमाश फूलसिंह काढ दिया लड़ भिड़ कै  ।।टेक।<br><br>\n\n    के पीहर तै ल्याई थी आड़ै बरतै माल जमाईयां का,<br>\n    के गुंजाइश काटड़े की जो खाज्याब घास कसाईयां का,<br>\n    झूठी साची ला कै मन पड़वादे मां के जाए भाईयां का,<br>\n    ब्याहे का भी सिर तरवादे के एतबार लुगाईयां का,<br>\n    तेरा जाईयो सत्यानाश राम करै तू मरियो कीड़े पड़ कै  ।।1।<br><br>\n\n    पहलम केसा ढंग रहया ना और नया रंग छांट गई,<br>\n    लड़ै बराबर रोवै बाध किसा मोटा चाला काट गई,<br>\n    जितना माल कमाया हमनैं तू घरां पड़ी-2 चाट गई,<br>\n    और तेरा के सुख होगा जब पाणी नैं भी नाट गई,<br>\n    हमनैं नहीं बहू की ख्यास चली जा अपणे घर नै तड़कै ।।2।<br><br>\n\n    तेरे बदले में ज्यान गवादूं तूं मत दिल में घबराइए रै,<br>\n    मेरै घन माया का तोड़ा ना तेरा जी चाहवै जो खाईए रै,<br>\n    इसकी लाठी धोती पकड़ा कहदे और कितै चाल्याज जाइए रै,<br>\n    तेरे हंस कै सिर पै हाथ धरूं तेरे लाड करूं के चाहिए रै ,<br>\n    मूढा़ घाल बैठज्याप पास दिल नरमाग्यार हाथ पकड़ कै  ।।3।<br><br>\n\n    कहै लखमीचन्द जिस दिन तै आई घन माया मैं खेली सै,<br>\n    ना और कोए पां धर सकता या तेरे नाम की हेली सै,<br>\n    दुनियां के लेखै बड़ी बडेरी मेरे लेखै नई नवेली सै,<br>\n    जै म्हारा तेरा मेल मिला रहा यो कौण तीसरा तेली सै,<br>\n    म्हारा तेरा बणा रहै ईकलाश लाठी टूटै ना बासण खड़कै ।।4।<br><br>\n"
      },
      {
        "id": 24,
        "name": "24-अरै बीर के गुलाम घणां ....",
        "story": "<b> वार्ता :- भूपसिंह की बात सुनकर फूलसिंह को विश्वास हो गया\n    कि वह बड़ा भाई भाभी की राह में पड़ गया है और उसकी\n    तरफदारी भी करता है । आगे क्या कहता है :-</b><br><br>\n\n    अरै बीर के गुलाम घणां मत बोलै,<br>\n    अरै बीर के गुलाम घणा मत बोलै  ।।टेक।<br><br>\n    \n    दर्द सै पाणी के नाटे का,  मैं के पीउं था उसके बांटे का,<br>\n    यो सै कल कांटे का काम, घाट मत तोलै ।।1।<br><br>\n\n    इब तलक दिन टूटे सुख में,  इब मन रहे जा सै दुख में,<br>\n    मुख मैं देती ना लगाम, देख ले उछलती डोलै ।।2।<br><br>\n\n    या औरां के सिर लाज्या सै, ठाले जो चीज मेरी पाज्या  सै,<br>\n    खाज्या सै अंगूर बादाम, खड़ी हो के परदे ओल्है2 ।।3।<br><br>\n    \n    लखमीचन्द सब बात टालज्या्, पाणी में आग बालज्या\u200D,<br>\n    कुछ मेरा कालजा मुलायम, कुछ या कटारी बण कै छोलै ।।4।<br><br>\n"
      },
      {
        "id": 25,
        "name": "25-मेरे तै के बान्धया जा सै ....",
        "story": "<b> वार्ता :- यह सुनकर राणी ने क्या जवाब दिया ।</b><br><br>\n\n    मेरे तै के बान्धया जा सै मरदां आगै पाला,<br>\n    तुम दोनों भाई सुख तै बसियों मेरी ज्यान का गाला ।।टेक।<br><br>\n\n    <b> भाभी :-</b><br>\n    \n    उंच नीच नै कोन्या तोलै यो मेरे जिगर नैं छोलै,<br>\n    उपर तै तै राजी बोलैं, भीतर ले मैं काला ।।1।<br><br>\n    \n    <b>फूलसिंह :-</b><br>\n\n    मारण खातर आवण लागी, न्यूं कह कै धमकावण लागी,<br>\n    लुच्चा डेढ बवातण लागी, बाप भाई का साला ।।2।<br><br>\n    \n    <b>भाभी :-</b><br>\n    \n    गाडा खूब गिरड़वा देगा, उल्टा रासा छिड़वा देगा,<br>\n    कोए दिन के मैं भिड़वा देगा, रंग महलां में ताला ।।3।<br><br>\n\n    <b>फूलसिंह :-</b><br>\n\n    कड़वी देखै घूरें जा सै, मुठी मैं जी चूरे जा सै,<br>\n    बेईमाने में पूरे जा सैं,  मकड़ी केसा जाला ।।4।<br><br>\n\n    <b>भाभी :-</b><br>\n    \n    जला झूठी साची जोड़े जा , यू आपै नाक सिकोड़े जा,<br>\n    मेरे सिर भांडा फोड़े जां,  घरवासा सै अक चाला ।।5।<br><br>\n\n    <b> फूलसिंह :-</b><br>\n\n    तनै भाई बण कै खूब दगा दी, तन में दूणी आग जगा दी,<br>\n    या कित बूरा की जगह लगादी,  मटकी मैं का राला ।।6।<br><br>\n\n    <b>भाभी :-</b><br>\n    घर में ओला सौला जा सै, इसकी हरदम बुरी निंघा सै ,<br>\n    उत गए के दिल में ना सै,  सिर काटण का टाला ।।7।<br><br>\n    \n    <b> फूलसिंह :-</b><br>\n\n    थारी अमीरी तजणी दिखै, न्यासरी धूणी सजणी दीखै,<br>\n    लखमीचन्द नै भजणी दीखै, परमेश्वर की माला  ।।8।<br><br>\n    \n    <b>भाभी :-</b><br>\n\n    इसनै हांसी करणी चाही, लखमीचन्द कै नहीं समाई,<br>\n    हासियां में करी लड़ाई, ना भीतरले में काला ।।9।<br><br>\n"
      },
      {
        "id": 26,
        "name": "26-तुम दोनू भाई रहो महल  ....",
        "story": " तुम दोनू भाई रहो महल मैं मेरा आड़ै के काम,<br>\n    जुड़ा दियो बहल चली जांगी पीहर नै ।।टेक।<br><br>\n\n    देख ले मैं कितने कष्ट सहूं, किस तै मन की बात कहूं,<br>\n    जै फूलसिंह की रहूं टहल मैं होज्यांगी बदनाम,<br>\n    न्यूएं रोउं सूं अपनी तकदीर नै ।।1।<br><br>\n\n    धन-धन सै बीर की जात, थारे मैं दुख भोगू दिन रात,<br>\n    कर नाई के नै साथ गैल मैं, ना आप करूं इन्तजाम,<br>\n    खोऊंगी ना तै कूए झेरे मैं शरीर नैं ।।2।<br><br>\n    \n    कोन्या फर्क गात में होवै, मोती बालबाल मैं पोवै,<br>\n    वो सोवै रूई केसे पहल में,  रटै पति का नाम,<br>\n    भाई की सूं धन-धन सै उस बीर नै ।।3।<br><br>\n\n    चार कली लखमीचन्द नैं गाई, यो कदे भी ना भाभी कहै अन्याई,<br>\n    कदे ब्याही आई रथ बहल मै पुजवाए देई थाम,<br>\n    ओढ़ कै नए रेशमी चीर नैं ।।4।<br><br>\n"
      },
      {
        "id": 27,
        "name": "27-हो जै जागा प्रदेश जले रो ....",
        "story": "<b> वार्ता :- अब भाभी फूलसिंह को क्या कहती है ।</b><br><br>\n\n    हो जै जागा प्रदेश जले रो रो के मरलूंगी,<br>\n    ले कै कटारी हाथ अपणी नाड़ कतर लूंगी ।।टेक।<br>\n\n    <b>भाभी :-<br></b>\n\n    सुणिए मेरी नणद के बीर,<br>\n    म्हारा तेरा जिन्दगी भर का शीर,<br>\n    अपणे सिर का तार कै चीर, तेरे पायां मैं धरलूंगी ।।1।<br><br>\n    <b> फूलसिंह :-<br></b>\n\n    कहूंगा बहुत घणी हद होली,<br>\n    मेरै गई लाग जिगर में गोली,<br>\n    भाई तेरी बहू न्यूं बोली, गैर मानस नै बरलूंगी ।।2।<br><br>\n    <b>  भाभी :-<br></b>\n\n    मैं तनैं बात बता दूं सारी,<br>\n    तनै सब तरियां हिम्मत हारी,<br>\n    बेशक नाड़ काट लिये म्हारी, जै बचनां तै फिरलूंगी ।।3।<br><br>\n\n\n\n    <b>फूलसिंह :-<br></b>\n\n    कितनी मोटी पली छोड़ दे, चाहे रोवती नैं खली छोड़दे,<br>\n    हाथां तै बली छोड़ दे , नाव मैं आपै तिरलूंगी ।।4।<br><br>\n    <b>भाभी :-<br></b>\n\n    दोनों देवर भाभी रहैंगे कट्ठे, खाण नैं दूध घी बूरा के मटठे,<br>\n    तू भी कर लिए सो सो ठटठे, जब खूब सिगंरलूंगी ।।5।<br><br>\n    <b> फूलसिंह :-<br></b>\n\n    कहै थी मैं के मारी मरूं किसे के डर की,<br>\n    सच्ची बणैं थी भगतणी हर की,<br>\n    एक मैं बहू घराने घर की, इसी के तेरे तै डर लूंगी ।।6।<br><br>\n   <b> भाभी :-<br></b>\n\n    गुरु बिन कौण ज्ञान का देवा, थारे बिन कौण पार करै खेवा,<br>\n    मानसिंह की कर सेवा, मैं पार उतरलूंगी ।।7।<br><br>\n"
      },
      {
        "id": 28,
        "name": "28-मेरी जात बिगाड़ी रै मेरे भाई  ....",
        "story": " मेरी जात बिगाड़ी रै मेरे भाई की बहू नैं, मनैं जाणती कोन्यां ।।टेक।<br><br>\n\n    कहण लगी दूर परे सी नै खेल , कौन सै तूं घी में मिलाण लगा तेल,<br>\n    कड़वे बोलां के सेल बदन के पार लिकाड़ी रै, वा गाली दे गऊ नै,<br>\n    मनैं जाणती कोन्यां ।।1।<br><br>\n    \n    मैं बस होग्या कर्म रेख कै, बेमाता बेहूदी के लिखे लेख कै,<br>\n    मेरे कान्ही देख देख कै न्यूं रही पीस जबाड़ी रै मेरे पीवैगी,<br>\n    लहू नै, मनैं जाणती कोन्या ।।2।<br><br>\n    \n    बिगाड़ा चाहवै सहम श्यान नै , झाड़ होरी मेरी ज्यान नै,<br>\n    उस बेहूदी बेईमान नै, इस घर की जड़ पाडी रै, घेर लिया ज्यूं<br>\n    खेत कहूं नै, मनैं जाणती कोन्यां ।।3।<br><br>\n\n\n    चार कली लखमीचन्द नै गा दी, तेरे तै सच्ची बात बता दी,<br>\n    तोहमंद लावै सै बेफादी मेरै सिर लादी साड़ी रै, रात दिन<br>\n    धोरै के रहू नै, मनैं जाणती कोन्यां ।।4।<br><br>\n"
      },
      {
        "id": 29,
        "name": "29-उस बैरण नै काढ दिया ....",
        "story": "<b> वार्ता :- अब कुन्दनमल सेठ की सेठाणी ने आकर पूछा कि देवर\n    क्या बात है । फूलसिंह ने सारा हाल बताया कि मैं नौंटकी\n    को ब्याहने जा रहा हूं । जब सेठाणी की राय मांगी तो क्या\n    बताने लगी :-</b><br><br>\n\n    उस बैरण नै काढ दिया धमकाकै मनैं तेरी सी आवै,<br>\n    नौटंकी नै ब्याह कै ल्यादे जब जी मैं जी आवै  ।। टेक।<br><br>\n\n    कितना दुख दे दिया डाण नैं ओड़ उमर याणी में,<br>\n    धक्के दे कै घर तै ताह दिया उस माणस खाणी नैं,<br>\n    ताना मार दिया देवर कै भाभी मरज्याणी नैं,<br>\n    जै नहीं बोलणा आवै तै अपणी बन्द राखै बाणी नैं,<br>\n    जगत बिलोवै पाणी नै फेर कित तै घी आवै ।।1।<br><br>\n \n    धुर दिन तै व्यवहार जगत मैं काम नहीं चोरी का,<br>\n    धन चाहिए तै टांका तोडूं माया की बोरी का,<br>\n    सच्चे दिल से लिए सहारा जत सत की डोरी का,<br>\n    तू भौंरा लेण चला खश्बोई वा फूल खिला तोरी का,<br>\n    मैं कद देखूं तनै फूलसिंह किस गोरी का पी आवै ।।2।<br><br>\n \n    डूब गया मेरा जेठ जिनै ना लाड करया भाई का,<br>\n    याणा सै यू के जाणैं ढंग यारी असनाई का,<br>\n    पांडवों नै दिया श्राप अमावस तै मोह करकै जाई का,<br>\n    सौ अश्वमेघ यज्ञ केसा फल हो एक बेटी ब्याही का,<br>\n    करै सासु लाड जमाई का जब घर बेटी धी आवै ।।3।<br><br>\n \n    नौटंकी नै ब्याह कै ल्यादे हो सकता हो जैसे,<br>\n    एक डंग भी मत उल्टा हटिए पैसे धेले के भय से,<br>\n    जै देवर तेरा ब्याेह नहीं हुया तै मेरा जीवणा कैसे,<br>\n    कहै लखमीचन्द मैं न्यूं तड़फूं जल बिन मछली जैसे,<br>\n    जैसे जमींदार नै बाट साढ़ में कद पिछवा का मीहं आवै ।।4।<br><br>\n"
      },
      {
        "id": 30,
        "name": "30-म्हारे घरक्यां तै हुई लड़ाई रै....",
        "story": " म्हारे घरक्यां तै हुई लड़ाई रै,  रोउं सू तेरी जड़ में खड़या रै ।।टेक।<br><br>\n\n    घर तै चाल पड़या बुरे शोण, लागी बे अदबी सी होण,<br>\n    एक नौटंकी जाणै कोण बताई रै,  सिर आडै, धड़ उडैए़ पड़या रै ।।1।<br><br>\n\n    भाभी का तीर जिगर में लाग्या, भाई का भी बोल जिगर नैं खाग्या,<br>\n    आग्यात मैं करकै डिगर समाई रै,  दुख का काला नाग लड़या रै ।।2।<br><br>\n\n    मैं सोचूं सूं बात उस लंकी, खींचे खड़या दुधारी जंग की,<br>\n    एक नौटंकी घणी सुथरी लुगाई रै,  मैं भी बे नै ठाली बैठ घड़या रै ।।3।<br><br>\n\n    इब रहणी ना बात भली, लिखी कर्मां की नहीं टली,<br>\n    कली लखमीचन्द नै गाई रै, छन्द खूब घड़या रै ।।4।<br><br>\n\n"
      },
      {
        "id": 31,
        "name": "31-बैरण होगी रै बड़े भाई ....",
        "story": " <b> वार्ता :- अब फूलसिंह सेठ कुन्दनमल व उसकी पत्नी क्या  कहता है ।</b><br><br>\n\n    बैरण होगी रै बड़े भाई की बूह ।।टेक।<br><br>\n\n    चढ़गी विघन रूप हटड़ी पै, धर दिया पैर पाप गठड़ी पै,<br>\n    बण कै मेम फिरै पटड़ी पै, वा तै नहरण होगी,<br>\n    चरण दे ना पाली की गऊ ।।1।<br><br>\n    \n    जाणै के कह बठै निरभागण, लागी बोल्यां के शोले दागण,<br>\n    नागण जहरण होगी रै, लड़ते हें काढ दे लहूं ।।2।<br>\n    \n    मेरी ओड़ की ना आत्मा साफ, उसके रहता दिल पै पाप,<br>\n    आप तै शहरण होगी रै, समझ लिया में जगल का रहूं  ।।3।<br><br>\n    \n    लखमीचन्द बात कहै चाह की,  मुश्किल मिलै दवाई घा की,<br>\n    मेरे ना की अहरण होगी रै,  क्योंकर चोट नै सहूं  ।।4।<br><br>\n"
      },
      {
        "id": 32,
        "name": "32-जाणा नौटंकी के देश ....",
        "story": "जाणा नौटंकी के देश मिलावै शिवजी  ।।टेक।<br><br>\n    \n    रक्षा करो हे दुर्गे अम्बे, हे सच्ची ज्वाला जगदम्बे,<br>\n    जिसके लम्बे-लम्बे केश बढावै शिवजी ।।1।<br><br>\n    \n    मेरी भाभी नै बोली मारी, कहा ब्याह ल्या नौटंकी नारी,<br>\n    प्यारी का हूरां केसा भेष सजावै शिवजी ।।2।<br><br>\n    \n    भावज प्याली भरी विष की, कौण पीले इसी श्रद्धा किसकी,<br>\n    जिसकी बातां बीच कलेश मिटावै शिवजी ।।3।<br><br>\n    \n    लखमीचन्द कहै उस भगवन की, सतगुरु जी की भी लग्न भजन की,<br>\n    जिनकी सेवा करूं हमेश दर्श दिखावै शिवजी ।।4।<br><br>\n"
      },
      {
        "id": 33,
        "name": "33-लई मुलतान शहर की राही....",
        "story": " <b>वार्ता :-  फूलसिंह शहर छोड़कर मुलतान शहर को चल देता है।</b><br><br>\n\n    लई मुलतान शहर की राही, जाणै कद हूर मिलैगी ।।टेक ।<br><br>\n\n    घर तै चाल पड़या बुरे सौंण , लागी बेअदबी सी होण,<br>\n    नौंटकी जाणैं कोण बताई, जाणै कितनीक दूर मिलैगी  ।।1।<br><br>\n    \n    देखैंगे नई प्रीत पाल कै, पहुंचना सै मुलतान शहर चालकै,<br>\n    घाल कै आख्यां में सुरमां स्याही, हूर तै कद घूर मिलैगी ।।2।<br><br>\n    \n    जोड़ी ना सजती दो बिन, बात बणैं ना दूसरे के मोह बिन,<br>\n    जोबन में भरी भराई, मद में कद भरपूर मिलेगी ।।3।<br><br>\n    \n    मेरे छुटगे ऐश आनन्द, गल में घला विपत का फन्द,<br>\n    लखमीचन्द राख समाई,  कदे नै कदे जरूर मिलेगी ।।4।<br><br>\n"
      },
      {
        "id": 34,
        "name": "34-कित बसै रै शहर मुलतान जमाने ....",
        "story": " <b> वार्ता :-  फूलसिंह मन में सोचता है।</b><br><br>\n\n    कित बसै रै शहर मुलतान जमाने नै टोहलूंगा घूम घूम कै ।।टेक।<br><br>\n    \n    मैं खींचे खड़या दुधारी जंग की, जाणूं सूं सब बात उस लंक की,<br>\n    परी नौंटकी की श्यान बीच बस री सै रूम-रूम कै ।।1।<br><br>\n\n    कद मन-तन की कह रहैगी, सब दुख सुख की सह रहैगी,<br>\n    हूर कद पहरैगी नया पराहन, नगीने बिच जड़े टूम-टूम कै ।।2।<br><br>\n\n    समय आगी दुख सुख सहण की, गैर तै ना बात कहण की,<br>\n    जिसनै ना लेण देण की बाण, चलया घर मांगण सूम-सूम कै ।।3।<br><br>\n\n    कह लखमीचन्द इब किसतै करूं रिपोर्ट,<br>\n    भाभी नै ताना मार दिया बिन खोट,<br>\n    किसे की जोट मिलावै भगवान, भतेरे मरज्यां काया हूम-हूम कै ।।4।<br><br>\n"
      },
      {
        "id": 35,
        "name": "35-चढ़ा आलकस काया के ....",
        "story": "<b> वार्ता :-  फूलसिंह अपने दोस्त से बहुत धन दौलत\n    लेकर अपने घोड़े पर सवार होकर मुलतान शहर के बाहर\n    नौंटकी का बाग था, वहां पहुंचा । दिन छिप गया था, बाग का\n    दरवाजा बन्द देख घोड़ा रोक दिया और विचार किया किया कि\n    यहां ठहरना चाहिए ।</b><br><br>\n\n    चढ़ा आलकस काया के मैं पुर्जा-पुर्जा घेरा,<br>\n    न्यूं सोची थी फूलसिंह नै कर बागां मैं डेरा ।।टेक।<br><br>\n\n    सन्ध्या समय अर्थ सूरज का वो भी थम-थम चालै,<br>\n    सन्ध्या समय पवन मन्द होज्या दरखत भी कम हालैं,<br>\n    दिन भर पक्षी उड़ैं भतेरे ना कसर उड़न में घालैं,<br>\n    अण्डे बच्चे रहैं आलणै सन्ध्या समय सम्भालैं,<br>\n    कीड़ी हाथी पशु पखेरू सब चाहते रैन बसेरा ।।1।<br><br>\n\n    दरवाजे पै जाकै देख्या फाटक लाग रही सै,<br>\n    आया सूं मैं हार नीर बड़ी दारूण विपत सही सै,<br>\n    फाटक खोलो फाटक खोलो न्यूं कई बर बोल दई सै,<br>\n    इन बागां का रखवाला कोए माणस सै क नहीं सै,<br>\n    दोएक बै तै बोल्या सहज-सहज फेर ऊंचे सुर में टेरा ।।2।<br><br>\n\n    कद का रूक्के मारूं सूं तनैं कुछ तै कहणा चाहिये,<br>\n    कुछ तै धर्म गृहस्थी का कुछ म्हारा भी लहणा चाहिए,<br>\n    आए गए अतिथि के बदले दुख-सुख सहणा चाहिए,<br>\n    कुए, प्याऊ, धर्मशाला पै माणस रहणा चाहिए,<br>\n    के कानां मैं डाटे ठुकरे मैं कद का रूक्के देरहा ।।3।<br><br>\n\n    घर आए का आदर करले चलते नै शीश निवावै,<br>\n    कहै तुलसीदास इसे बन्दा तै ईश्वर रोज मिलावै,<br>\n    गुरू मानसिंह शिष्य लखमीचन्द नै सहज-सहज समझावै,<br>\n    जो आए गए की टहल करै वैं परम पद्वी फल पावैं,<br>\n    आगै बख्त नहीं चालण का होता आवै अन्धेरा ।।4।<br><br>\n"
      },
      {
        "id": 36,
        "name": "36-चोर जार लुच्चे डाकू का ....",
        "story": "<b> वार्ता :- यह कहकर आवाज लगाई बाग के अन्दर से आवाज\n    आई तो फूलसिंह ने कहा कि फाटक खोलिए । बाग की\n    मालण ने फाटक खोलकर कहा तुम कौन हो । ये बात\n    सुनकर फूलसिंह ने कहा कि मैं एक परदेशी हूं । । मालण ने\n    यह बाग जनाना है, यहां तुम नहीं ठहर सकते और\n    कहा मेरी सुनो ।</b><br><br>\n\n    चोर जार लुच्चे डाकू का भेद पटण का ना,<br>\n    यो सै बाग जनाना आड़ै काम डटण का ना  ।।टेक।<br><br>\n\n    आजकाल के ठहरणियां कै शर्म नहीं रही री,<br>\n    प्यारे बणकै माल लूटलें लाग करैं गहरी,<br>\n    बेरा ना के रचदे बैरी, दर्द घटण का ना ।।1।<br><br>\n\n    अतिथि बणकै घरां ठहरज्यां ईस्यां नै घर खोया,<br>\n    जिसकै घरां दो रोटी खालें उसका-ए धन दबकोया,<br>\n    लाखां में एक आधा टोहया नेक छंटण का ना ।।2।<br><br>\n\n    जिसका नूण और पाणी खाले उसका-ए हराम करैं,<br>\n    दिखा गरीबी प्यारे बणकै दिल नैं ऐ मुलायम करैं,<br>\n    नेम तोड़ बुरा काम करैं, ऊत हटण का ना  ।।3।<br><br>\n \n    सतगुरू जी के ज्ञान बिना कौन सही धुर पाला लेगा,<br>\n    इब मद में आन्धा हो रहया सै कद फेर सम्भाला लेगा,<br>\n    लखमीचन्द जब माला लेगा रहै बख्त रटण का ना ।।4।<br><br>\n"
      },
      {
        "id": 37,
        "name": "37-प्रदेशी नै शरण लई थारी ....",
        "story": " <b>  वार्ता :-  मालिन की ये बात सुनकर फूलसिंह ने कहा तूने ठीक\n    कहा है लेकिन मालिन गृहस्थी धर्म को क्यों भूल रही हो ।\n    एक गृहस्थी का अतिथि के प्रति क्या धर्म होता है ।</b><br><br>\n\n\n    प्रदेशी नै शरण लई थारी एक रात काटण नैं,<br>\n    घरबारी का धर्म भूल क्यूं त्यार खड़ी नाटण नैं  ।।टेक।<br><br>\n  \n    बिना बुलाए कौण किसे कै आया जाया करै सै,<br>\n    लिख्या कर्म का दाणा पाणी आपै ल्याआया करै सै,<br>\n    समझणियां अतिथि के हाजिर सब कुछ पाया करै सै ,<br>\n    फेर सारा कुणबा घणी खुशामन्द मिल कै ठाया करै सै,<br>\n    दो रोटी तै भो कोए दे-दे पेट खढ़ा आंटण नैं ।।1।<br><br>\n  \n    सुणी हो राजा धर्मपुत्र कै दासी लाख रहैं थी,<br>\n    सोने के पात्र मैं भोजन ले कै कृष्ण-2  कहैं थी,<br>\n    ऋषि मुनि मंगते भूखे नै भोजन दे चरण गहैं थी,<br>\n    कुन्ती सहित द्रोपदी राणी कितने कष्ट सहैं थी,<br>\n    बिना जाण कूण घर गृहस्थी कै आवै दुख बांटण नै ।।3।<br><br>\n  \n    मेरा भी कुछ दोष नहीं सब कै पेट खढ़ा सै ,<br>\n    जितना शरीर बणा बन्दे का पाप का भरया लढ़ा सै,<br>\n    जो घर आए का करै निरादर उनकै पाप चढ़ा सै,<br>\n    जिनकै बिना बुलाए अतिथि आज्यां उनका भाग बड़ा सै,<br>\n    धर्म और श्रद्धा दोनों चाहिए आए गए डाटण नै    ।।3।<br><br>\n\n    मनै अपणै भी घर-2 हांडण की कदे तै बाण नहीं सै,<br>\n    धर्म दिवा ले थारी नगरी में मेरी जाण पिछाण नहीं सै ,<br>\n    जाण बिना इस दुनियां में माणस की काण नहीं सै,<br>\n    कहै लखमीचन्द मनै ठहरा ले थारी कुछ भी हाण नहीं सै,<br>\n    बिना मणि का नाग जाण दयो जगह ओश चाटण नैं ।।4।<br><br>\n"
      },
      {
        "id": 38,
        "name": "38-काम पड़या ना बाग मैं ....",
        "story": " <b>वार्ता :- अब मालिन क्या कहती है ।</b><br><br>\n\n\n    काम पड़या ना बाग मैं डटणा माणस बेजाणी का,<br>\n    चल्या  जा शहर में घाटा कोन्या दुकड़े और पाणी का  ।।टेक।<br><br>\n    \n    ठीक नौकरी करणी चाहिए जै टुकड़े के सिर हो तै,<br>\n    कौण पता तेरा इस मालण नै ऐर गैर नर हो तै,<br>\n    कुछ दहस्त ना उस माणस नै जिसकै ईश्वर का डर हो तै,<br>\n    चाहे जिसनै ठहरा सकूं जै खुद अपणा घर हो तै,<br>\n    पागल समझ कै ध्यान डिगावै मेरा कोड़ बड़ी स्याणी का ।।1।<br><br>\n\n    जिस लड़ जोगा मोती होगा उस में पोया जागा,<br>\n    मेरी जात बीर की चोर गैर का नहीं लहकोया जागा,<br>\n    कुछ बदमाशी कर बैठा तै ना तेरा दुखड़ा रोया जागा,<br>\n    तू दुख-सुख नै खे लिकड़ै मेरा टुकड़ा खोया जागा,<br>\n    मर्द डटण का हुक्म नहीं आडै खुद राजा राणी का ।।2।<br><br>\n\n    या दुनियां बड़ी दोगली बस्ती जाणैं के करवा देगी,<br>\n    चुगली कर राजा कै तेरै बेड़ी भरवा देगी,<br>\n    तेरे दंड मैं नहीं सरा तै सिर मेरा भी तरवा देगी,<br>\n    जै नौंटकी नै देख लिया तै तनै चौड़ै मरवा देगी,<br>\n    जाणैं किस बख्त आंवणा होज्या जोबन की याणी का ।।3।<br><br>\n\n\n    मंगते भूखे कोढी कंगले दुख सुख में डुल रे सै,\n    साधु संत और आए गए संग प्रेम बोल बुल रे सै,\n    कर्णसिंह राजा के नाम से सदाव्रत खुल रे सै,\n    चाहे भोजन लो बणा बणाया सीधे तक तुल रे सै,\n    लखमीचन्द नित ढोल बाजता रसद तुला खाणी का ।।4।"
      },
      {
        "id": 39,
        "name": "39-मैं प्रदेशी घणी दूर का....",
        "story": " <b>वार्ता :- अब फूलसिंह मालण को क्या कहता है ।</b><br><br>\n\n    मैं प्रदेशी घणी दूर का,  कर कै आग्या आश, थारी रै<br>\n    मनै ठहरा लिए इन बागां मैं ।। टेक।<br><br>\n\n    आज मेरा सारा लाड़ बिखरग्या,  कीमती लाल रेत में जरग्या,<br>\n    मैं मारया मरग्या तेरी घूर का, आवै सै टूट कै सांस,<br>\n    कारी रै, रही खेल नागणी नागा में ।।1।<br><br>\n    \n    दुख नैं देख-देख जी डरग्या,<br>\n    न्यूं मेरा फिकर कालजा चरग्याज,<br>\n    मैं मारया मरग्या तेरी घूर का, आवै सै छूट कै सांस,<br>\n    न्यारी रै, के लिख राखी भाग मैं  ।।2।<br><br>\n    \n    मैं दुखिया सूं और किस्म का, अपणे आप भरोसा दम का,<br>\n    चमका लाग्या तेरे नूर का, लगते सत्यानाश,<br>\n    कारी रै, तू नागण खेलै नागयां मैं ।।3।<br><br>\n    \n    जैसे नशे बाज पी रहा हो भंग, न्यू बिगड़ा काया का ढंग,<br>\n    जैसे मीठे के में सतसंग बूर का,  न्यूं लगी सै इश्क की चास,<br>\n    त्यारी रै,  हम हंस फिरण लगे कागां मैं  ।।4।<br><br>\n\n    लखमीचन्द भजो श्री कृष्ण, जब लागैगा रंग बरसण,<br>\n    जब दर्शन करल्यूं  परी हूर का, सब मिटज्या विश्वास<br>\n    सारी रै, मिलै सैं ये रागनी रागा में  ।।5।<br><br>\n"
      },
      {
        "id": 40,
        "name": "40- बाग जनाना ठहर ना सकते ....",
        "story": " <b> वार्ता :- अब मालण आगे क्या जवाब देती है ।</b><br><br>\n\n    बाग जनाना ठहर ना सकते गैर आदमी आवण आले,<br>\n    धोखा दे कै माल लूटले , इज्जतदार बतावण आले  ।। टेक।<br><br>\n\n    तेरै के हो रहा सै मर्ज बाल मैं,  चाल्या जा ना बकूंगी गाल मैं ,<br>\n    तेरा काल सै तेरी आल मैं , चोर की ढाल लखावण आले ।।1।<br><br>\n\n    हम के किसे का एतबार करया करैं, न्यूं के फन्दे बीच घिरा करैं,<br>\n    पिट छित कै हां भरा करैं सैं, चीज पराई ठावण आले  ।।2।<br><br>\n\n    सतगुरु जी तै ज्ञान लिया करैं, नित उठ कै पुनदान किया करैं,<br>\n    तड़फ-2  कै ज्यान दिया करैं, गरीब कर टूक छुटावण आले  ।।3।<br><br>\n\n    लखमीचन्द कहै बहुत चले गए, काल की चक्की बीच दले गए<br>\n    रोक-टोक बिन पार चले गए, ईश्वर का गुण गावण आले  ।।4।<br><br>\n"
      },
      {
        "id": 41,
        "name": "41-न्यू सोची थी छत्री नैं निभा ....",
        "story": " <b>वार्ता :- अब मालिण की बात सुनकर फूलसिंह कहने लगा कि आप\n    चाहो तो ठहरा भी सकती हो । अब फूलसिंह क्या कहने लगा ।</b><br><br>\n\n    न्यू सोची थी छत्री नैं निभा कुछ अपनी ओड़ दे,<br>\n\n    रात-रात भर डटणा सै मालिण नैं कोड़ दे ।।टेक।<br><br>\n    बाग मैं ठहरग्या भका सिखा कै, देख्या चारों तरफ लखा कै,<br>\n    नकद नामें का लोभ दिखाकै, मुंह चाहे जिसका फोड़ दे ।।1।<br><br>\n\n    आज तनै प्रदेशी डाटया सै,  ना इसका गुण अवगुण छांटया सै ,<br>\n    नकद नामें का के घाटा सै,  ले मुल्हाजा जोड़ दे  ।।2।<br><br>\n\n    समझ ज्ञान मिलै गुणियां मैं, सतसंग मिलै ऋषि मुनियां मैं,<br>\n    यो लोभ नीच दुनियां मैं , नाड चाहे जिसकी तोड़ दें  ।।3।<br><br>\n\n    मालिण के सोवै सै क्यूं ना जागै,  क्यूं ना बदी का रस्ता त्यागै,<br>\n    लखमीचन्द गुरु के आगै अपणी छोड़ मरोड़ दे ।।4।<br><br>\n"
      },
      {
        "id": 42,
        "name": "42-रोटी तै टुकड़ा री मालिण ....",
        "story": " <b> वार्ता :-  फूलसिंह मालण को कहता है तुम क्याा करोगी, मालिण ने कहा फूलों का हार नौटंकी के\n    लिए बनाऊंगी । यह सुनकर फूलसिंह ने पांच असर्फ और दे\n    दी । और क्या कहने लगा ।</b><br><br>\n\n    रोटी तै टुकड़ा री मालिण करदे मेरा री,<br>\n    बदले में काम मालण करदूं तेरा री ।।टेक।<br><br>\n\n\n    कर दूंगा काम तेरा जैसे का वैसा री,<br>\n    दमड़ी ना दाम थारा ना लेणा पैसा री,<br>\n    ऐसा हार नौटंकी नै कदे ना गल मैं गेरया री ।।1।<br><br>\n \n    बागां के मैं आग्या मालिण बख्त  पड़ी मैं,<br>\n    थारी नौटंकी का हार बणादू आधी घड़ी में,<br>\n    जड़ दूंगा लड़ी मैं सच्चे मोती ले रहया री  ।।2।<br><br>\n\n    बीतैगी तै वोहे जो कुछ लिख दी भागां मैं,<br>\n    हंसा आली चाल मिलै कित काले कागां मैं,<br>\n    कर्मां करकै तेरे बागां में लाग्या फेरा री ।।3।<br><br>\n    मिलण की समय मिलती मर कै,<br>\n    प्रदेशी नैं बोलणा पड़ै डर-डर कै,<br>\n    कर्मां करकै थारे बागां में लाग्या फेरा री ।।4।<br><br>\n\n    भूल कै मैं कित सोग्या, खोग्या, होग्या चाला री,<br>\n    बदी तै हटले, डटले, रटले, हर री माला री,<br>\n    लखमीचन्द किसा उक्या, सूक्या,  भूखा रूका दे री ।।5।<br><br>\n"
      },
      {
        "id": 43,
        "name": "43-आया था मैं ठहरण खातिर....",
        "story": " <b>वार्ता :-  यह सुनकर मालिण बड़ी खुश हुई और फूल\n        लाकर फूलसिंह को दे दिए । फूल लेकर फूलसिंह क्या\n        कहने लगा ।</b><br><br>\n\n    आया था मैं ठहरण खातिर, माणस मारणी बैरण खातिर,<br>\n    नौटंकी के पहरण खातिर हार बणया बड़े जोर का  ।।टेक।<br><br>\n    \n    \n    हार में ला दिए फूल हजारी, लड़ी गेल्यां एक-एक मणी न्यारी,<br>\n    दिल की प्यारी पहर कै चालै,  दो आंख्यां में स्याही घालै,<br>\n    लाम्बी नाड़ हूर की हालैं, जैसे गरदना मोर का  ।।1।<br><br>\n    \n    जब खिली हार की ज्योति,  तबियत देख देख खुश होती,<br>\n    एक-एक मोती सच्चा ला दिया, हीरा पन्ना अच्छा ला दिया,<br>\n    कतई रेशमी लच्छा ला दिया, तागा रेशम डोर का  ।।2।<br><br>\n    \n    देख्या ख्याल बाग का करकै, सीलक होरी थी पाणी भर कै,<br>\n    फिर कै ऊंचा नीचा देख्या, ना कोए दरखत बिन सींच्या  देख्या,<br>\n    लटपट बाग बगीचा देख्या, रंग सामण की लोर का ।।3।<br><br>\n    \n    मानसिंह छन्द का धरणा, ठीक चाहिए गालब सा भरना,<br>\n    लखमीचन्द मरणा होगा पिछलै दरजै, काल बली आ सिर पै गरजै,<br>\n    हे मालिक कद हिया लरजै,  उस माशूक कठोर का ।।4।<br><br>\n\n"
      },
      {
        "id": 44,
        "name": "44-पहरा कै नै हार दे दिये ....",
        "story": "<b>  वार्ता :-फूलसिंह ने हार तैयार करके मालण को बुलाकर कहा\n    अब तुम हार को लेकर जाओगी । मालण ने कहा - हां, तो\n    फूलसिंह ने कहा क्या कहोगी, मालण ने कहा जो रोजाना कहती\n    हूं । फूलसिंह ने कहा मुझे क्या पता आप क्या कहती हो ।\n    मालण ने कहा नौटंकी नमस्कार' लो पहन लो हार । फूलसिंह\n    ने यह कहा अपनी राजकुमारी को मेरी तरफ से यह कहना ।</b><br><br>\n\n\n    पहरा कै नै हार दे दिये राम रमी री  ।।टेक।<br><br>\n    बाग मैं डट रहया सै राजकुमार, जै उस तै बात करो दो चार,<br>\n    न्यूं कै वो भी मिलण नैं सै त्यार, अपने दमा दमी री ।।।1।<br><br>\n\n    काया मीन की तरह जकड़ी, जैसे जाला पूर रही मकड़ी,<br>\n    मरज्या बोदी सी लकड़ी डार, जुणसी घुण लाग कै खमी री ।।2।<br><br>\n\n    सहम के झगड़े झोवै था,  वृथा जिन्दगी नैं खोवै था,<br>\n    छोरा रोवै था सिरमार, आंसू थामी ना थमी री ।।3।<br><br>\n\n    लखमीचन्द छन्द नै धरज्यास, किसे का जी फन्दे में घिरज्या,<br>\n    चाहे कोये मरज्यान राजकुवार, तेरै शादी ना गमी री ।।4।<br><br>\n\n"
      },
      {
        "id": 45,
        "name": "45-कहियो री उस नौटंकी गोरी ....",
        "story": " कहियो री उस नौटंकी गोरी नै राजा की छोरी नैं,<br>\n    एक आशिक रोवै तेरी ज्यान नै ।।टेक।<br><br>\n    \n    या तै थी मेरे हाथां की कार, जड़ दिये हीरे रत्न। जवाहर,<br>\n    पहरा कै नै हार अपने राजा की छोरी नै,<br>\n    कह दिये खूब सजाले अपणी श्यान नै ।।1।<br><br>\n    \n    जाणूं कद मुरगाई ज्यों लरज डोलैगी, किस दिन साजन कह कै<br>\n    बोलैगी, कद सी खोलैगी अपणी घन माया की बोरी नै,<br>\n    कद पाटै खबर जिहान नैं ।।2।<br><br>\n\n    दान पुन जाणूं कद आ ज्यांगे आड़ी, कह दिए वो हीणा तू ठाड़ी,<br>\n    धंसरी गारा में गाड़ी, मुश्किल होरी सै धोरी नै,<br>\n    जाणूं कद चालैंगे जीत मैदान नैं ।।3।<br><br>\n\n    तनै दम दम पै याद करूंगा, आवैगी इतणै लाम्बेज सांस भरूंगा,<br>\n    ना पी कै मरूंगा भरी जहर की कटोरी नैं,<br>\n    मनैं होश नहीं सै गलतान नैं ।।4।<br><br>\n    \n    माया जाणूं किस-2 नै लूट ले हंसकै,<br>\n    नागिनी बिल में बड़ज्या  डस कै,<br>\n    लखमीचन्द पकड़ ले कस कै, मन कपटी की डोरी नै,<br>\n    कदे तै आवैगी दया भगवान नैं ।।5।<br><br>\n"
      },
      {
        "id": 46,
        "name": "46-चाल पड़ी, चाल पड़ी....",
        "story": " चाल पड़ी, चाल पड़ी, जब हार उठा लिया हाथ,<br>\n    मालण चाल पड़ी ।।टेक।<br><br>\n    \n    जाणै कोए कोयल बोलै बड़ मैं,  कईं कईं लचक पड़ैं थी कड़ में,<br>\n    हाल पड़ी हाल पड़ी, तन केले केसा पात, लरज कै हाल पड़ी ।।1।<br><br>\n\n    पैहरण आली तै ना हार झिलैगा, कह थी तनैं दूणां इनाम मिलैगा,<br>\n    फेर ख्याल पड़ी, उस परदेशी की बात, दिल पै ख्याल पड़ी ।।2।<br><br>\n    \n    या तै मेरै भी पक्की जचली, जाणूं कोए जल बिन तड़फै मछली,<br>\n    ताल पड़ी, ताल पड़ी, जाणूं कद होगी बरसात, मीन बिन ताल पड़ी ।।3।<br>\n\n    लखमीचन्द के करूं जिकर मैं,  रहै सै कंवारी पिता के घर में,<br>\n    ख्याल पड़ी, ख्याल पड़ी, बिन बनड़े किसी बारात,<br>\n    उमर में 16 साल पड़ी ।।4।<br><br>"
      },
      {
        "id": 47,
        "name": "47-हे तेरा हार गजब की ....",
        "story": " <b> वार्ता :- नौटंकी ने मालण का हार देखकर मालण से कहा ।</b><br><br>\n\n    हे तेरा हार गजब की मार बता बदकार कड़े तै ल्याई सै ।।टेक।<br><br>\n    \n    तेरे मैं इतणी अकल कडै थी गलीज,<br>\n    किसनै यो बोया सै बिघन का बीज,<br>\n    अरी तेरी चीज भली नै मेरी अकल छली,<br>\n    मेरै कली कली मन भाई सै ।।1।<br><br>\n\n    इसकी शोभा देखूं कद की, इसमैं कणी मणी लगी हद की,<br>\n    मद की बली आग, गई चोट लाग, काली नाग सोवती ठाई सै ।।2।<br><br>\n\n\n    तू के इसी चीज बणावै थी खरी, इसनै देख मेरी तबियत डरी,<br>\n    करी ना एक फूल मैं भी भूल, लगा त्रिशुल करी चतुराई सै ।।3।<br><br>\n\n    लखमीचन्द नै चार कली कही, बीतैगा कर्म लिखा जो सही,<br>\n    क्यों रही बांध धौज, करै मौज, रोज ठग विद्या करकै खाई सै ।।4।<br><br>\n"
      },
      {
        "id": 48,
        "name": "48-आंगली मत तोड़ छोरी ....",
        "story": "<b> वार्ता :- मालण नौटंकी को क्या कहती है :-</b><br><br>\n\n    आंगली मत तोड़ छोरी लागज्यागी चोट,<br>\n    तेरै दया नहीं सै डाण कै ।।टेक।<br><br>\n    \n    मनै के ल्याणे थे फूल उधारे, एक बहू नै निशाने मारे,<br>\n    सारे फूलां का सिर जोड़,  छोड़या तिल भर भी ना खोट,<br>\n    एक भाणज बहू सै मेरी बाहण कै ।।1।<br><br>\n    \n    आई सै दस पन्द्रह दिन ठहरण, आच्छा जाणै सै ओढण पहरण,<br>\n    सिर नै मतना बैरण फोड़,  ना चाहती धन माया की पोट,<br>\n    घणी ए सतावै बोदी ठाण कै ।।2।<br><br>\n    \n    बहू वा ऊंच नीच नै तोलै, तिरती मुरगाई सी डोलै,<br>\n    बोलै शहद सा निचोड़, मेरे पाहयां के मैं लोट,<br>\n    शर्म करै सै बड़ी जाण कै ।।3।<br><br>\n\n    लखमीचन्द में कसर रही कैसे, काली जुल्फ लटक रही ऐसे,<br>\n    जैसे नाड़ नै सिकोड़, बिल पै दो नागों केसी जोट,<br>\n    डंक चलावै फण ताण कै ।।4।<br><br>"
      },
      {
        "id": 49,
        "name": "49-मालिण ल्यारदे मनैं समान ....",
        "story": "<b> वार्ता :- मालिन हार को ले जाकर नौंटकी को दे देती है तो\n    नौंटकी हार को देखकर पड़ी प्रसन्न हुई और कहने लगी\n    मालिन सच बताओ यह हार किसने बनाया है । मालिण\n    कहने लगी कि यह मेरे भाणजे की बहू ने बनाया है । तो\n    नौंटकी कहने लगी मैं जल्दी तेरे भाणजे की बहू से मिलना चहती\n    हूं । अब मालिण फूलसिंह के पास जाकर कहने लगी तूने तो मैं मरवा दी ।\n    फूलसिंह कहने लगा कि तुम घबराओ मत मैं बहू बनकर चलती हूं और आगे क्या कहने\n    लगया :-</b><br><br>\n\n\n    मालिण ल्या दे मनैं समान जै चालण की तावल कर री सै ।।टेक।<br><br>\n \n    देख लिया बागां मैं फिर-फिर, दुखड़ा ठाणा होगा सिरे सर,<br>\n    तेरी तर-तर चालै सै जुबान,<br>\n    मेरी बागां में मां सी मर री सै ।।1।<br><br>\n \n    घाल लू प्रेम रूप का काजर,<br>\n    घर के सब तज दिए मुन्सिफ नाजर,<br>\n    हाजिर परदेशी की ज्यान, जाणूं सिंहणी पिंजरे में घिर री सै ।।2।<br><br>\n\n    बहू बण ज्यांगा खूब अनूठी, जोड़ दूंगा घणे दिनां की टूटी,<br>\n    कदे तेरी झूठी जा लिकड़ दुकान,<br>\n    जिसमैं तू छल का सौदा, भर री सै ।।3।<br><br>\n \n    कहै लखमीचन्द छन्द धरै खूब, बहोड़िया बण ज्यांगा तेरी रूब-रूब,<br>\n    डूब ज्यागा अधम बिचालै बेईमान, सतपुरुषां की नौका तर री सै ।।4।<br><br>\n\n"
      },
      {
        "id": 50,
        "name": "50-मींह बरसण नै होरया सै ....",
        "story": " <b> वार्ता :- अब फूलसिंह मालिण से क्या कहता है ।</b><br><br>\n\n    मींह बरसण नै होरया सै पर बादल पाडैगी,<br>\n    काची अस्नाई में बेहुदी मेरा नेग बिगाड़ैगी ।।टेक।<br><br>\n    \n    \n    मनैं मत भरमावै मन भर कै, हटग्या अलग तेरे तै डर कै,<br>\n    बाटां की बराबर धर कै, के लाल हीरां नै हाडै़गी  ।।1।<br><br>\n\n    मनैं न्यू बोली परे सी नै खेल, कौण सै घी में मिलावै सै तेल,<br>\n    इन कड़वे बोलां की सेल बदन के पार लिकाडैगी ।।2।<br><br>\n    \n    आदमी मैं सू दिल्ली धोरे का, खेलणियां मत समझै गोरे का,<br>\n    इस प्रदेशी छोरे का बेहूदी नक्शा, झाड़ैगी ।।3।<br><br>\n\n    मैं धाया तेरे लाड़ नैं,  मारै दूर खड़ी टाडां नैं,<br>\n    इस प्रदेशी के हाड़ां नै, होणी कित साडैगी ।।4।<br>\n    \n    मारै खड़ी-2 टाडां नैं, मखमल मिलै नहीं गाढ़ा नै ,<br>\n    इस लखमीचन्द के हाडा नै हौणी कित साडैगी ।।5।<br><br>\n"
      },
      {
        "id": 51,
        "name": "51-मैं मरी रे बटेऊ लोग....",
        "story": " <b> वार्ता :- अब मालण क्या कहती है ।</b><br><br>\n\n    मैं मरी रे बटेऊ लोग, इब क्यूकर लिकडूं बारणैं ।। टेक।<br><br>\n\n    तेरै कोन्यां शादी गमी, मेरै हुई सब राहयां तै कमी,<br>\n    राम रमी तेरी रे बटेऊ लोग, गई डोब मेरे रोजगार नै ।।1।<br><br>\n    \n    तू मेरी मरती की दया ले, मनैं नौटंकी दुखड़ा दे,<br>\n    तनै या के करी रे बटेऊ लोग, मेरा लिया खोस टूक तेरे हार नै ।।2।<br><br>\n\n    मालिण नौटंकी तैं डरै, बचण का जतन कौण सा करै,<br>\n    तेरै ना जरै रे बटेऊ लोग, मैं पीटी नौंटकी बदकार नैं ।।4।<br><br>\n    \n    लखमीचन्द होले नै तगड़ा, मेरै लिया लाग बहतेरा रगड़ा,<br>\n    झगड़ा बरी रे बटेऊ लोग, बहोड़िया बण रटकै करतार नै ।।5।<br><br>\n"
      },
      {
        "id": 52,
        "name": "52-इसमैं के धर्म बिगड़ता तेरा ....",
        "story": " <b>वार्ता :- मालन क्या कहती है ।</b><br><br>\n    इसमैं के धर्म बिगड़ता तेरा मैं तनैं भेद कहूं सारा रे ।।टेक।<br><br>\n\n    सोचूं थी घणा अकलबन्द चातर, मतना मारै ईंट कै पात्थर,<br>\n    भषमासुर मारण खातिर, विष्णु नै रूप जनाना धारया रे ।।1।<br><br>\n\n    तेरे तै बोल कहया साचा था, मनैं पहलम झटकै जाच्यांर था,<br>\n    एक दिन दशरथ भी नाच्या  था, ना सिर परशुराम नै तारया रे ।।2।<br><br>\n\n    तू सै अकलबंद घणा स्याणा, तेरे तै मैं ना करती धिंगताणा,<br>\n    एक दिन बणा भीम जनाना, कीचक हांगे तै मारया रे ।।3।<br><br>\n\n    लखमीचन्द का छन्द खरया था, तेरै ना साचा बोल जरया था,<br>\n    एक दिन कृष्ण नै भी रास करया था, ब्रज में उठा झन्का र रे ।।4।<br><br>\n"
      },
      {
        "id": 53,
        "name": "53-कदे भरम बात का फूटज्यां री....",
        "story": "<b>वार्ता :- फूलसिंह मालन को क्या कहता है ।</b><br><br>\n\n    कदे भरम बात का फूटज्याक री, आड़ै परदेशां का काम सै ।।टेक।<br><br>\n    \n    ऐ री वा सै राजा की छोरी, एक लिकड़न की राख लिए मोरी,<br>\n    कदे डोरी हाथ तै छूटज्या  री,  मैं एकला मरूं आडै थारा गाम सै ।।1।<br><br>\n    \n    मैं डरूं सूं सीले तात्या तैं,  उन भिरड़यां केसे छत्या तैं,<br>\n    कदे मेरे हाथा तै टूटज्या  री,  वो रूत का पका पकाया आम सै ।।2।<br><br>\n\n    तू परदेशी का रखिए ध्यान,  कदे फन्दे में फंसज्या, ज्यान,<br>\n    कदे मेरा सामान उठज्या  री,  मेरा हिया बड़ा मुलायम सै ।।3।<br><br>\n    \n    लखमीचन्द छा रही गिरदिश,  आज हम गए फन्दे में फंस,<br>\n    रस कदे कोए और घूटज्याठ री, नाम तै मेरा ऐ बदनाम सै ।।4।<br><br>\n"
      },
      {
        "id": 54,
        "name": "54-मालिण तेरा दर्द मिटाऊंगा....",
        "story": " मालिण तेरा दर्द मिटाऊंगा, राख यकीदा मन मैं ।।टेक।<br><br>\n\n    जा झपट कै लिया लत्ते चाल, कदे कर बठै ना आल,<br>\n    मालण जल मुरगाई की ढाल लरज कै तनै दिखाऊंगा,<br>\n    इत्र मल ल्यूं गा, इस छडे से बदन मैं ।।1।<br><br>\n\n    न्यूं के लेख लिखे टल ज्यांगे,  मेरे सब कर्म करे फल ज्यांगे,<br>\n    माली की पक्षी तक जल ज्यांगे, जब बणकै बहू लखाऊंगा,<br>\n    आंख जैसे तेग कटीली रण मैं ।।2।<br><br>\n\n    मेरी बेशक बिगड़ज्यां लाज, हौणी थी सो होली आज,<br>\n    पर तेरे सिद्ध कर दूंगा काज, जब मुंह का साज सजाऊंगा,<br>\n    देखिए किसे बिजल से पाटैंगे घन मैं ।।3।<br><br>\n\n    गल मैं घला विपत का फन्द, मेरे सब छूटे ऐश आनन्द,\n    न्यू कहैं ब्राह्मण लखमीचन्द, छन्द की कली मैं मिलाऊंगा,\n    ज्ञान सतगुरु तै लिए बचपन मैं ।।4।\n"
      },
      {
        "id": 55,
        "name": "55-कंवर नै झट गहने का ....",
        "story": " <b>वार्ता :- आगे अब फूलसिंह क्या कहता है ।</b><br><br>\n\n    कंवर नै झट गहने का डिब्बा लिन्हां ।।टेक।<br><br>\n\n    गहने ही का डिब्बा लिन्हां करने लगा सिंगार,<br>\n    डांडे बाली करण फूल झुबली की झनकार,<br>\n    मुंह का साज सज रहा बिन्दी की बुरी मार,<br>\n    गहना तो एक है पर ढंग न्यारे-2 घड़े,<br>\n    हंसला, हमेल, हार गले बीच सारे पड़े,<br>\n    मांग में सिन्दूर सोंहवै नैनों पै सितार जड़े,<br>\n    मद जोबन का लिख चुका था सफीना ।।1।<br><br>\n\n    बेशर बुलाक शर्मा नैनों अन्जन स्यार रही,<br>\n    घूंघर वाले बाल चोटी नागणी सी फुंकार रही,<br>\n    सीने उपर चोली, छाती छागल अंगिया पहर रही,<br>\n    गोरा सा बदन गोरी लरज रही बणी ठणी,<br>\n    चौकी माला चम्पा कली जड़ी विच हीरे की कणी,<br>\n    मुंह का साज खूब सजा सर्प केसी दमकै मणी,<br>\n    कर पंखा रहया सुखा पसीना ।।2।<br><br>\n\n    टड्डे टांड लटकण महेल पछेली और पहने छन,<br>\n    कंगनी पोंहची नौगरी और चूड़ियां पै लागै मन,<br>\n    गूंठी छल्ला छाप आरसी पहन लिया छन कंगन,<br>\n    हथ डण्ड बाजू बन्द बाजू चौंक ऊपर नजर पड़ी,<br>\n    तालियों का झब्बा और उलड़ी दुलड़ी पड़ी लड़ी,<br>\n    शीशे में निहार गौरी लचकै बिजली सी खड़ी,<br>\n    देख कै मर्द का हो मुश्किल जीना ।।3।<br><br>\n\n    कड़े छड़े-रमझोल पैरों में पायल सजै,<br>\n    बांक पजेब पाती झनकारा नहीं तजै,<br>\n    पल्लु नाड़ा चान्दी के थाम्बे तैं दूणे बजै,<br>\n    रेशम की साड़ी मद जोबन की पड़ैं झोल,<br>\n    जुता तो पहना नहीं बिच्छुओं की मचै रोल,<br>\n    मानसिंह ख्याल करै कोयल तै भी मीठा बोल,<br>\n    कहै लखमीचन्द गुठी मैं गजब नगीना ।।4।<br><br>\n"
      },
      {
        "id": 56,
        "name": "56-क्यों मालिण मेरा धर्म बिगाड़ै....",
        "story": "<b>वार्ता :- अब फूलसिंह मालिण से दोबारा क्या कहता है ।</b><br><br>\n\n    क्यों मालिण मेरा धर्म बिगाड़ै, मेरी आंख्यां आगे तै चाली जा ।।टेक।<br><br>\n    \n    मै जब पैर धरूंगा डट-2 कै, चालूंगा उल्टा हट-2 कै,<br>\n    छोरे मरज्यांरगे कट-2 कै, जब मेरी बहू बणन की शाली जा ।।1।<br><br>\n\n    किसे का कर्म सोज्या सै, कोए पढ़ कै पास होज्या सै,<br>\n    लूट माफ होज्या सै, जब चल्यास बाग का माली जा ।।2।<br><br>\n\n    तू सुण कै बात हमारी, मैं कह दूंगा न्यारी-न्यारी<br>\n    जब मारूंगा तेग दूधारी मेरा कौन निशाना खाली जा  ।।3।<br><br>\n\n    लखमीचन्द मौत शीश पै घोरै, कदे बिठादे ना कालर कोरै,<br>\n    जब जा बीर मर्द के धोरै, बतादे कसर कौण सी घाली जा ।।4।<br><br>\n\n"
      },
      {
        "id": 57,
        "name": "57-मिलण बुलाई आई देर मैं बहू....",
        "story": "  मिलण बुलाई आई देर मैं बहू, कद की मरूं सू तेरी मेर मैं बहू ।।टेक।<br><br>\n\n    बात झूठी हो सै बेगोरी, तनै परखैगा परखणियां जौहरी,<br>\n    बुरी तेल की कचोरी खांसी खेर में बहू ।।1।<br><br>\n \n    तेरी चीज बणाई हुई पागी, देखते ही दिल पै आनन्दी सी छागी,<br>\n    तेरे हार के मैं आगी हेर फेर मैं बहू ।।2।<br><br>\n\n    रूप घी केसी जोत बली सै, जाणूं घन मै की बिजली सै,<br>\n    तू खांड की डली सै शक्कर ढेर मैं बहू ।।3।<br><br>\n \n    मनैं तू इसा मीठा करकै जाणी, सुथरी श्यान प्रेम भरी बाणी,<br>\n    जैसे एक तोला ना पाणी दूध सेर मैं बहू ।।4।<br><br>\n \n    गुरु मानसिंह स्वर्ग किनारा, बैठ कै मतलब समझ लिया सारा,<br>\n    लखमीचन्द का छप्पर न्यारा घेर में बहू ।।5।<br><br>\n"
      },
      {
        "id": 58,
        "name": "58-आनन्द होंण लगे काया ....",
        "story": "<b> वार्ता :- फूलसिंह जनाने भेष में ऐसा प्रतीत हो रहा था जैसे\n    सचमुच स्वर्ग की अप्सरा हो । राजकुमारी ने हाथ मिलाने\n    की इच्छा से उसकी और हाथ बढ़ा दिया । उधर मालिन\n    के भानजे की बहू (फूलसिंह) ने प्यार से राजकुमारी के हाथ\n    को थाम लिया और दोनों की खुशी की सीमा न रही । इस\n    अवस्था का वर्णन कवि किस ढंग से करता है ।</b><br>\n\n    आनन्द होंण लगे काया मैं जब हाथ मिले हाथां मैं,<br>\n    मिश्री केसी डली घुलैं थी, आपस की बात मैं ।।टेक।<br><br>\n\n    टोहे तै भी मुश्किल मिलती इस ढंग की हरियाली,<br>\n    दोनों पौधे त्यार करे तनैं धन-धन कारीगर माली,<br>\n    एक गोरी एक श्याम वर्ण की जुल्फ नाग सी काली,<br>\n    गहणे के मैं लथपथ होरी झुकी मेवा केसी डाली,<br>\n    सेब अंगूर लपेटण जोगे केले के पातां मैं ।।1।<br><br>\n\n    छम-2  छन न न न करती चाली मुरगाई की ज्यूं चाल छबीली,<br>\n    लचके तीन पड़ैं मुड तुड़ कै काया करली ढीली,<br>\n    होठां पै पानां की लाली मीठी बोल रसीली,<br>\n    चन्द्रमा सा चेहरा दमकै, चमकै आंख कटीली,<br>\n    इसा रूप घड़ण की अकल, कड़े तै आगी बेमाता नै ।।2।<br><br>\n\n    रूप जनानां चढै मर्द पै ज्यों तस्वीर लिकड़गी,<br>\n    जती सती के मेल होण की समय आण कै भिड़गी,<br>\n    नौटंकी थी जात बीर मिलते हाथ कलाई मुड़गी,<br>\n    पर दुख नहीं मान्याम प्रेम भरकै दूणी सीलक पड़गी,<br>\n    जैसे मां कै सीलक होया करै सै बालक की लातां मैं ।।3।<br><br>\n\n    घर आए का आदर करणा मान बड़ाई हो सै,<br>\n    जती सती के दिल के अन्दर खुद चतुराई हो सै,<br>\n    गुरु मानसिंह कहैं झूठे रंग की कम रोशनाई हो सै,<br>\n    याद कवि कै छन्द धरण की, घड़न्त सफाई हो सै,<br>\n    कहै लखमीचन्द सच्चे प्यारां के हरदम गुण गात"
      },
      {
        "id": 59,
        "name": "59-मिश्री में रस आया करै ....",
        "story": "<b> वार्ता :- दोनों आपस में बात करते हैं ।</b><br><br>\n\n    मिश्री में रस आया करै तेरी बोली प्यारी केसा<br>\n    के ढंग बहू तेरा जवान उमर में भेष कंवारी केसा ।।टेक।<br><br>\n\n    ना दुनियां के पापड़ बेलूं कितनाएं कष्ट बदन पै झेलूं,<br>\n    जाण बूझ कै कोन्या खेलूं, खेल जवारी केसा ।।1।<br><br>\n\n    डूबैगी कित ध्यान जच्याष सै , बिल्ली कै घी नहीं पच्या् सै,<br>\n    ईश्वर नै संसार रच्याच सै, खेल मदारी केसा ।।2।<br><br>\n\n    टालूंगी जै दुख टलग्या तै, दिल का फूल कमल खिलग्या तै,<br>\n    दुनियां के में वर मिलग्या तै, श्यान हमारी कैसा ।।3।<br><br>\n\n    कई बै कहली एक सुणैं ना, आंगलियां पै घड़ी गिणैं ना,<br>\n    बिन बालम के रोब बणै ना, राज दुलारी केसा ।।4।<br><br>\n\n    लखमीचन्द छन्द धर नहीं सकता, कली काफिया भर नहीं सकता,<br>\n    दुनियां में कोए कर नहीं सकता, रास मुरारी केसा ।।5।<br><br>\n"
      },
      {
        "id": 60,
        "name": "60-क्या तारीफ करूं जोबन की....",
        "story": "क्या तारीफ करूं जोबन की, रंग चन्दा की उनिहार खिल्या,<br>\n    गहणां वस्त्र पहन रही सखी, तेरा खूब सिंगार खिल्या ।।टेक।<br><br>\n\n    मुंह का साज बोरला चमकै, पल्लू तक चोटी आई,<br>\n    इत्र फलेल मले हुए तन में, जुल्फल नागणी सी लहराई,<br>\n    नक-बेसर और बिन्दी बैना, मस्तक पै रोली लाई,<br>\n    नैन कटीले रतनाले, तीजै घली हुई स्याही,<br>\n    देख खुशी हुआ दिल मेरा, ठीक चमन गुलजार खिल्या ।।1।<br><br>\n\n    गुलीबन्द जुगनी कंठी माला, बीच झालरा पड़या होया,<br>\n    जबर सा सोने का हंसला, जो कणी मणी से जड़या होया,<br>\n    छाती छागल रत्न  जड़ाऊ, मोर सामने खड़या होया,<br>\n    कई लचक पडैं थी कड़ में, नूर कुदरती चढ़या होया,<br>\n    जैसे कातक की पूर्णमासी नै, चन्द्रमा एक सार खिल्या ।।2।<br><br>\n\n    हाथ दंड, बाजू बन्द नौगरी, पहुंची हीरे रत्न जड़ी,<br>\n    पहर कांगणी गजरा कर में, छनकगण झनकार पड़ी,<br>\n    चुड़ी पहर सुहाग भाग की, बण बिजली सी त्यार खड़ी,<br>\n    आरसी और हथफूल हाथ में, एक सोने की बन्धी घड़ी,<br>\n    टाड गोरी बईयां के में, जोबन बाग बहार खिल्या ।।3।<br><br>\n\n    उपर ओढ़या चीर हजारी, नीचै दामण झोल पड़ी,<br>\n    अनहद बिछवे पायल बाजैं, रमझोलां की रौल पड़ी,<br>\n    बांक पांजेब पाती कड़ी, पिंडली गोरी गोल पड़ी,<br>\n    तबियत करती ना पहरण नैं, बहुत चीज अनमोल पड़ी,<br>\n    लखमीचन्द सतगुर का बण कै हरदम ताबेदार खिल्या ।।4।<br><br>\n"
      },
      {
        "id": 61,
        "name": "61-खोलते हें किवाड़....",
        "story": " <b>वार्ता :- फूलसिंह ने जब नौटंकी को तैयार होने के बाद देखा\n    तो क्या: कहा ।</b><br><br>\n\n\n    खोलते हें किवाड़, किसी बिजली सी चमकी ।।टेक।<br><br>\n    हांडै सै छम-छम करती, किसी मुरगाई सी तिरती,<br>\n    धरती ले ज्या बिवाड़, मैं भी गैल समाजयां दम की ।।1।<br><br>\n\n    किसी दांता पै ला रही मेषी, मैं माणस परदेशी,<br>\n    मुरगाई केसी नाड़, दिखावै धमकी ।।2।<br><br>\n\n    बखत टाले तै कोन्या टलता, माणस ना आच्छी ढाल सम्भलता,<br>\n    बलता रूप का मिराड़, परी नई रै किस्म की ।।3।<br><br>\n\n    लखमीचन्द कहै बात सही, सतगुर जी की बाणी लही,<br>\n    किसी रही दिदयां नै पाड, नाक जाणूं नोक कलम की ।।4।<br><br>\n"
      },
      {
        "id": 62,
        "name": "62-झुकज्याख रे बदला पिया जी ....",
        "story": " <b>वार्ता :- नौटंकी और फूलसिंह बाग में आ जाते है,\n    नौटंकी भानज बहू को गाने व गीत सुनाने को कहती है ।</b><br><br>\n\n\n    झुकज्याभ रे बदला पिया जी के देश, पिया परदेश ।।टेक।<br><br>\n    \n    कोयल केसा पर करूं ऐ, तीजां के दिन सिर करूं ऐ,<br>\n    लुक जा रे बदला, सूकते ना केश ।।1।<br><br>\n\n    रात-दिनां गोरी पिया जी के चेत में, मोठ बाजरा थलिया रेत में,<br>\n    ढुकज्यास रे बदला बरस हमेश  ।।2।<br><br>\n\n    सखी सहेली सारी साथ में हे,<br>\n    पवन कैसे झोंके लगे गोरे गात में हे,<br>\n    रूकज्याे रे बदला कटै कलेश  ।।3।<br><br>\n\n    लखमीचन्द काया दुख नै जाकड़ी<br>\n    जल्यान आला इन्धन गोसा लाकड़ी,<br>\n    उकज्याय रे बदला कटै कलेश  ।।4।<br><br>"
      },
      {
        "id": 63,
        "name": "63-मनैं बालक छोड़े रोवते ....",
        "story": "<b> वार्ता :- भान्जे की बहू नौंटकी को गीत गाकर बाग में\n    सुनाती है ।</b><br><br>\n\n\n    मनैं बालक छोड़े रोवते, चाकी मैं छोड़या चून,<br>\n    नगोड़े ईखड़े तनै बहुत सताई रे  ।।टेक।<br><br>\n    \n    जली या खेती बणी खुभात की, चैन पडै ना दिन रात की,<br>\n    सब साथण छोरी साथ की, सब सखियां का मजबून निगोड़े ईखड़े,<br>\n    तनैं बहुत सताई रे ।।1।<br><br>\n    \n    सखी दिन में ईंख नुलावणा, सांझ पडै घर आंवणा,<br>\n    फिर पीस और पो कै खुवावणा, दई दुख विपता नै भून,<br>\n    नगोड़े इखड़े तनै बहुत सताई रे ।।2।<br><br>\n\n    इस दुख विपता नै काया जाकड़ी, ज्यों जाला पूरै माकड़ी,<br>\n    आले गोसे लाकड़ी ना रहा बदन में खून,<br>\n    नगोड़े इखड़े तनैं बहुत सताई रे ।।3।<br><br>\n\n    मनै किसे खोटे कर्म किए, मेरी मरती की दया लिए,<br>\n    लखमीचन्द मेरे राम किसे नै मत दिए, या बीरां आली जून,<br>\n    नगोड़े इखड़े तनै बहुत सताई रे ।।4।<br><br>\n\n\n"
      },
      {
        "id": 64,
        "name": "64-तेरे रूप का इसा चान्दडणा जाणूं....",
        "story": " <b> वार्ता :- मालिन ने कहा, राजकुमारी क्या हार पसन्द आया ।\n    राजकुमारी ने कहा - हार पसन्द आने की वजह से ही तुम्हें\n    बुलाया है, मालिन ने कहा तुम बहुत सुन्द र हो । यह कहकर\n    राजकुमार ने क्या कहा ।</b><br><br>\n\n\n    तेरे रूप का इसा चान्द णा जाणूं, तेज तेग जंग की का,<br>\n    तेरे हार नै माली की मन मोह लिया नौंटकी का  ।।टेक।<br><br>\n\n    राम समझ कै करया करूंगी तेरे रूप की पूजा,<br>\n    हम तुम दोनों रहैंगी महल मैं और नहीं कोए दूजा,<br>\n    तेरे डटण तै मेरे गात का हो सब दर्द रफूजा,<br>\n    तेरे पतले होंठ और मीठी बाणी ज्यों मिश्री कैसा कूजा,<br>\n    मैं तलै पडूं चाहे उपर खरबूजा तेरै हर्ज नहीं बंकी का ।।1।<br><br>\n\n    बिना ज्ञान कौण जाण सकै, ईश्वर की परम गति नैं,<br>\n    कड़ै ल्हजको कै राखै सै तनै हूरां कैसे कती नै,<br>\n    माली के घर जन्म दिया तेरी बैरण पौंच रती नै,<br>\n    तेरे केसी सति नै देख हो आनन्द मर्द जति नै,<br>\n    मिल्या पूर्बला फल तेरे पति नै, उस ब्या हवण रात रंग की का ।।2।<br><br>\n \n    मेरे बदन के उपर पड़ती तेरे रूप की साया,<br>\n    केले केसी गोभ लरजती पतली-पतली काया,<br>\n    बेहमाता नै अलग बैठ, तेरा जोबन खूब बणाया,<br>\n    रूप द्रव्य धन गुण विद्या दे, खुद ईश्वर की माया,<br>\n    मालण कहै थी वैसा ही पाया तेरा ढंग चीता लंकी का ।।3।<br><br>\n\n    हम तुम दोनों रहैंगी महल में क्यूं बागां नै सहरी,<br>\n    तेरे मिलण तै मेरे गात मैं कसर बता के रहरी,<br>\n    कहै लखमीचन्द तकदीर मेरी सब कर्मां का फल दे रही,<br>\n    तेरे पतले होंठ और बाणी मीठी जाणूं शरबत के मैं भे रही,<br>\n    तेरी जीभ जली दे रही मजा जाणूं बूरा की फंकी का  ।।4।<br><br>\n"
      },
      {
        "id": 65,
        "name": "65-हे मेरा बालम दुखड़ा पावैगा ....",
        "story": "<b>वार्ता :- नौंटकी ने कहा आज तुम मेरे साथ अतिथि बनकर\n    ठहरोगी । फूलसिंह ने कहा मैं पतिव्रता स्त्री हूं । मैं अपने\n    पति से अत्याधिक प्रेम करती हूं । मैं उनके बिना नहीं रह\n    सकती । इसके अतिरिक्त घर पर बच्चे भी हैं जो मेरे बिना\n    नहीं रह सकते ।  फूलसिंह ने फिर नौंटकी को बताया कि\n    हमारे यहां एक दानव रहता है, वह एक मनुष्य की बलि\n    प्रतिदिन लेता है । मेरे पिता की प्रतिज्ञा है जो कोई उस\n    दानव का वध करेगा मेरी शादी उसी से होगी। अभी तक\n    कोई भी उसे मारने में सफल नहीं हुआ है । इसलिए मैं\n    अभी तक कंवारी हूं । नौंटकी की ठहरने की बात नकारते\n    हुए फूलसिंह ने क्या कहा ।</b><br><br>\n\n    हे मेरा बालम दुखड़ा पावैगा हे मनैं तेरी सू ।।टेक।<br><br>\n\n    खोटी हो मर्दां की जात, मेरा दुख पावै कोमल गात,<br>\n    ठहर भी गई तै आज की रात, मेरे बालक नै कूण खिलाहवैगा,<br>\n    हे मनै तेरी सूं \t  ।।1।<br><br>\n\n    <b>नौटंकी :-<br></b>\n\n    चाहे लुटज्या: माल खजाना, उन बन्दां नै परवाह ना,<br>\n    जिन नै हो बालक की चाहना वो आपै गोदी मैं ठावैगा,<br>\n    हे मने तेरी सूं ।।2।<br><br>\n    <b> फूलसिंह :-<br></b>\n\n    मनै घी की तरियां ता देगा, सब तरियां अजमा लेगा,<br>\n    बालकां नै गोदी में भी ठा लेगा, पर चुची कोण पिलावैगा,<br>\n    हे मनै तेरी सूं ।।3।<br><br>\n    <b> नौंटकी :-<br></b>\n\n    जो बुरी बात सीखैंगे, वो पाछे तै झिखैंगे,<br>\n    जब बालक भूखे मरते दीखैंगे, तै रबड़ की चूची तुरन्त मंगवावैगा,<br>\n    हे मनै तेरी सूं ।।3।<br><br>\n    <b> फूलसिंह :-<br></b>\n\n    तू सब तरियां समझाली, तेरी ना एक अकल में आली,<br>\n    जै रबड़ की चूची भी मंगवा ली, मेरे इस जोबन,<br>\n    कै के आग लगावै गा,<br>\n    हे मनै तेरी सू ।।4।<br><br>\n\n    <b> नौंटकी :-<br></b>\n    ओ पापी सै कूण कड़े का, चुभज्या कांटा विघ्नन छडे का,<br>\n    तेरा जोबन सै बांस बिड़े का, इसनै नट बणकै लरजावैगा,<br>\n    हे मनै तेरी सूं  ।।5।<br><br>\n\n    <b> फूलसिंह :-<br></b>\n    मेरा कोन्या दर्द सुणैं, इब तेरे नाटें तै के बणै,<br>\n    आड़ै मनै रूसी नैं कौण मनावैगा,<br>\n    हे मनै तेरी सू ।।6।<br><br>\n    \n    <b> फूलसिंह :-<br></b>\n    जल्यां मरज्या।गा मार कै दूण, होज्यागा भुरंठ एंठ कै जूण,<br>\n    मेरे बालकां नै कुण खिलावैगा,<br>\n    हे मनै तेरी सू   ।।7।<br><br>\n    \n    <b>फूलसिंह :-<br></b>\n    तन पै दुख सुख भी पा लेगा,<br>\n    अपणा मन कपटी भी समझा लेगा,<br>\n    जल्याम जै गोदी में भी ठालेगा,<br>\n    तै उन्हें सूची कौण पिलावैगा,<br>\n    हे मनै तेरी सू ।।8।<br><br>\n    \n    <b> नौटंकी :-<br></b>\n    लखमीचन्द क्यूकर त्यागैगा, उसका मन पक्षी बण भागैगा,<br>\n    जले कै जब घणा प्रेम जागैगा, तेरे हंस हंस लाड लड़ावैगा,<br>\n    हे मनै तेरी सू ।।9।<br><br>\n                                       \n    <b> नौटंकी :-<br></b>\n    लखमीचन्द कर भजन राम का, कुछ भी ना उठै तेरे चाम का,<br>\n    वो तेरा बालम नहीं सै काम का, जो स्वर्ग में डले बगावैगा,<br>\n    हे मनै तेरी सू ।।10।<br><br>\n"
      },
      {
        "id": 66,
        "name": "66-तू कहरी सै मर्द बणन की....",
        "story": "<b> वार्ता :-  फूलसिंह, नौंटकी आपस में बात करते हैं ।</b><br><br>\n\n    तू कहरी सै मर्द बणन की, मेरे बालक गलियां में रलज्यारगें ।।टेक।<br><br>\n\n    फेर कदे रोवै ना सिर धुण कै, कदे डूबै ना पढ़-गुण कै,<br>\n    जब मेरा चालैगा घूंघट तण कै, तेरे प्यारां के दिल शिल्यांण  गे ।।1।<br><br>\n\n    आगै अप अपणा भाग सै, दूर होज्याय मैं इस लाग से,<br>\n    हे मेरा जोबन नारद जी का राग सै,<br>\n    बह कै पत्थर चलैं पिघल्याग  गें ।।2।<br><br>\n\n    दिल में क्यूं छा री सै अन्धेरी, पुतली क्यों मन मोहन की फेरी,<br>\n    जब बहू बणूंगी तेरी,  देख कै लोग पड़ोसी जलज्यांगे ।।3।<br><br>\n\n    लखमीचन्द आंगलियां घड़ी गिणूंगी, ओढ पहर कै बणू ठणूंगी,<br>\n    ए जब बहू बणूंगी तेरी, मेरै घी केसे दीवे बलज्यांगे ।।4।<br><br>\n\n"
      },
      {
        "id": 67,
        "name": "67-प्रदेशी नै मरवा कै तेरै कै ....",
        "story": " <b>वार्ता :- फूलसिंह नौंटकी को कहता है :-</b><br><br>\n\n    प्रदेशी नै मरवा कै तेरै कै हिथ्याजागा गोरी रै ।।टेक।<br><br>\n\n    मेरी सुनिए बात ध्यान की, तू सुथरी सै घणी श्यान की,<br>\n    अरै एक बै हवा ले लेण दिए आसमान की,<br>\n    मै पतंग बणूंगा तू डोरी रै ।।1।<br><br>\n    \n    मेरे धोरै ना पैसा धेली, क्यों खपवावै ज्यान अकेली,<br>\n    एक भेली पै जी ललचावै, थारे सखर की जीभ चठोरी रै ।।2।<br><br>\n\n    दुख का काला नाग लड़ा सै, कह सै तू बे नै ठाली बैठ घड़या सै ,<br>\n    मेरै मरज्याणी सोग पड़ा सै , डाण तेरी मटकै पोरी पोरी रै ।।3।<br><br>\n\n    लखमीचन्द न्यूं के ठहरी सै, तू मेरी कद की बैरी सै,<br>\n    तू कहरी सै बहू बणन की,  डाण मेरे जी नै मुश्किल हो री सै ।।4।<br><br>\n\n"
      },
      {
        "id": 68,
        "name": "68-इसी करै भगवान महारे मैं  ....",
        "story": "<b> वार्ता :- वार्तालाप से नौटंकी को यह शक हो जाता है कि\n    मालिन के भानजे की बहू कोई मर्द है । मालिन ने मुझसे\n    छल किया है । नौटंकी ने तत्पश्चात कहा कि कितना अच्छा होता\n    जो तुम मर्द होते ।</b><br><br><br>\n \n    इसी करै भगवान महारे मैं तै कोए से नै मर्द बणा दे,<br>\n    नजर मिला कै देखणियां का ह्रदया जोड़ी शरद बणादे ।।टेक।<br><br>\n \n    हम तुम दोनू छंट भी जां तै,<br>\n    एक जगह पै डट भी जां तै,<br>\n    आह करूं ना कट भी जां तै,<br>\n    मनैं कचरी तनै करद बणा दें ।।1।<br><br>\n \n    हरदम नेक नजर ताकूंगी,<br>\n    कदे ना बुरा वचन भाखूंगी,<br>\n    तनै काया के मैं राखूंगी,<br>\n    मनैं रोगी तनै दर्द बणादे ।।2।<br><br>\n\n    सदा बदी करण तै डरै,<br>\n    लखमीचन्द छन्द नै धरै,<br>\n    जै ईश्वर की मेहर फिरै,<br>\n    रंग हरा सुर्ख शाह जरद बणादे ।।3।<br><br"
      },
      {
        "id": 69,
        "name": "69-सदा तै मैं कै छुरा सै....",
        "story": " डाण तनै कित की भेली शरीर का ब्योंत बिगड़ता आवै सै ।।टेक।<br>\n    <b> फूलसिंह :-<br></b>\n\n    सदा तै मैं कै छुरा सै, रस्ता चलना ना ठीक कुराह सै,<br>\n    डाण थारा सर-वर पीर बुरा सै,  बीरा के मर्द बणावै सै ।।1।<br><br>\n    <b>  नौटंकी :-<br></b>\n\n    काटैंगे जिसा बोलिया, तनै हंस-हंस कै भर्म खो लिया,<br>\n    जै मर्दां आला ब्योंत हो लिया, तै क्यूं ना कपड़े तार बगावै सै ।।2।<br><br>\n\n    <b> फूलसिंह :-<br></b>\n\n    प्यारा बण कै नहीं दगा दूं, तू सोवै तै आप जगा दूं,<br>\n    क्यूकर कपड़े तार बगादूं, माली की नैं तेरे तै शर्म आवै सै ।।3।<br><br>\n\n    <b>नौटंकी :-<br></b>\n\n    यो पीरां का नहीं काम सै, गया भेली के पलट नाम सै,<br>\n    जले तू असली मर्द जाम सै, क्यों पीरां कै दोष लगावै ।।4।<br><br>\n   <b> फूलसिंह :-<br></b>\n\n    क्यूकर बोझ उतरज्या सिर का, मैं पक्षी बणग्या बिन पर का,<br>\n    सरवर पीर सै थारे घर का,  मेरे कुणबे का क्यूं नाश करावै सै ।।5।<br><br>\n\n\n\n    <b> नौंटकी :-<br></b>\n\n    क्यूं तू डंकै चढया ढोल कै, के लेगा मेरा जिगर छोल कै,<br>\n    जले तू मीठा बोल-बोल कै,  दूर खड़ा क्यूं मुंह टरकावै सै ।।6।<br><br>\n    <b> फूलसिंह :-<br></b>\n\n    लखमीचन्द न्यूं का न्यूं सै,  तू इसी ऊत घरां की क्यूं सै,<br>\n    आच्छा टरकाऊंगा मेरा मुंह सै,  भला तू क्यूं नाक चढावै सै ।।7।<br><br>\n\n   <b> वार्ता :- इस बात का पता लगने पर नौंटकी ने फूलसिंह को गिरफतार करवा दिया, कहा कि फूलसिंह ने मालिन के साथ मिलकर मेरे साथ धोखा किया है । फूलसिंह को पकड कर जब राजा के सामने पेश करते हैं तो उसे फांसी की सजा का हुक्मह सुना दिया जाता है । उसके बाद कुछ दरबारियों ने कहा कि महाराज इसे दानव की भेंट चढा दिया जाये तो अच्छा  होगा, एक आदमी भी बच जायेगा, राजा इस बात से सहमत हो जाते हैं । जब फूलसिंह को दानव के सामने ले जाने लगते है तो वह कहता है कि मैं छत्री हॅूं मेरे को खाली हाथ दानव की भेंट मत चढाओ मैं लडकर मरना चाहता हूँ । फूलसिंह ने दानव के साथ युद्ध किया और दानव को मार गिराया । दानव के मरने से राजा की प्रतिज्ञा भी पूरी हो जाती है तो राजा फूलसिंह का विवाह नौंटकी के साथ कर देते हैं। अब फूलसिंह नौंटकी को लेकर मुलतान शहर से स्याालकोट आ जाता है और सभी खुशी से अपना जीवन व्यूतीत करने लगते हैं।</b><br><br>\n   <center><b> (कथा समाप्त)</b></center>\n"
      }
    ]
  },
  {
    "id": 13,
    "name": "13— पदमावत",
    "dataList": [
      {
        "id": 0,
        "name": "कथासार :—",
        "story": "<b>रत्नपुरी शहर में जसवन्त सिंह राजा राज करते थे,\nजिसका लड़का रणबीर सैन था । उसी शहर में सूरजमल\nसेठ था, जिसका लड़का चन्द्रदत्त था । दोनों की बचपन की दोस्ती थी । एक दिन दोनों मिलकर शिकार खेलने गए । आगे मायारूपी दो मृग बनकर फिरने लगे जिससे\nएक-एक के पीछे एक-एक भाग लिया । शाम हो जाती है।\nदोनों दोस्त बिछड़ जाते हैं । रणबीर सैन आगे चल कर\nदखता है कि एक मकान है, एक बगीचा एक जल का\nतालाब है । उन तीनों की शोभा देखकर बड़ा प्रसन्न\nहुआ। उस मकान के अन्दर पलंग पड़े हुए थे, वहीं लेट\nजाता है । सुबह हुई तब में ग्याहर सहेलियां तालाब स्नान करने\nके लिए आयीं । उनकी सरदार कहने लगी - बहना आप\nइधर-उधर घूमती रहना ताकि कोई आदमी इधर न आ\nजाये तब तक मैं स्नान करती हूं । जब वे घूमती हुई\nतालाब पर बने कमरे में गई तो एक मुसाफिर को लेटे पाया\nऔर उसे देखकर कहने लगी - आप कौन है ।कहां से\nआये हैं और क्यों आये हैं ? यहां से चला जाइये वरना\nहमारी सरदार सखी आपको ज्यान से मरवा देगी । क्योंकि\nवह मर्द की श्यान नहीं देखती । तब रणबीर सैन चौंका\nऔर उससे मिलने का फैसला किया । रणबीरसैन ने कहा\nकि मैं यहां से उसे मिले बगैर नहीं जाऊंगा ।\nऐसा सुनकर सखियां अपनी सखी सरदार के पास\nआई और कहा कि आज हमने एक अनोखी चीज देख ही\nहै । पद्मावत ने भी उसे देखने की इच्दा जाहिर की । अब\nपद्मावत उसके दर्शन करने के लिए चली जाती है । दोनों\nएक दूसरे को देखने पर मोहित हो जाते हैं, प्रेम हो जाता\nहै । इस पर वह सखियों से फूल मंगाती है और पहले फूल\nकानों से लगाकर फिर दान्तों से चबाया, फिर पैरों से\nलगाया और फिर सीने को फूल लगाकर उस पुरुष की\nतरफ फेंककर चली जाती है । उनके जाने के बाद रणीबर\nबगीची से बाहर निकला और उधर से उसका दोस्त\nचन्द्रदत्त आता हुआ दिखाई दिया । रणबीर ने सारा वृतान्त\nचन्द्रदत्त को कह सुनाया फूल को अलग-अलग अंग पर।\nलगाने की वजह पूछी । पहले तो चन्द्रदत्त ने उससे उपहारा।\nकियाकिन्तु बाद में सभी मतलब स्पष्ट किये । कान को।\nफूल लगाने का मतलब कि वो कर्नाटक शहर की रहने।\nवाली है उसे कर्ण भी कहते हैं । दांतो नीचे फूल दबाने का\nअर्थ उसने बताया कि वह दन्तसैन की लड़की है जो संसार\nपर दावा रखता है । पैरों नीचे फूल दबाने का मतलब\nउसका नाम पद्मावत है जिसको प्रकृति कहते हैं । सीने\nको फूल लगाकर और फेंककर जाने का मतलब है कि\nयदि सच्चे दिल से प्रेम करता है तो आ जाना । अन्यथा\nरणबीर सैन ने उससे मिलने की इच्छा जाहिर की ।\nअगले रोज वह बगीची में आई दोनों बागीची में फिरते\nमिले । पदमावत ने चलते समय बारा फूल मंगाए । इस\nपर पद्मावत ने पहले तो शीशा चमकाया । फिर एक डोर\nलटकाई और फिर 12 फूल सिर के ऊपर से फेंक कर\nचली गई । रणबीर सैन ने आकर चन्द्रदत्त को सारी बात\nबताई । चन्द्रदत्त ने उसे समझाया कि जो शीशा चमकाया\nथा उसका मतलब है कि उसका महल शीशे का है और\nडोर लटकाने का मतलब है कि शीश मतलब है कि उसका\nमहल शीशे का है और डोर लटकाने का मतलब है कि\nशीश महल पर कमन्द लटकी मिलेगी । और 12 फलों का\nमतलब है कि रात्रि 12 बजे आ जाना । इसके बाद\nरणबीर अपने दोस्त से आज्ञा लेकर बताए हुए स्थान\nपहुंचता है । पद्मावत को सोए हुए पाता है । उसे जगाकर\nरणबीर ने पूछा तू कौन है और तेरे साथ वो सहेलियां कौन\nथी और मुझे किसलिए बुलाया है । पद्मावत उसे समझाती\nहै कि वे दसों सहेलियां इन्द्रियां , वह ग्याहरवीं सहेली मन\nहै ।मेरा नाम प्रकृति है जिसे बुट्टी कहते हैं । तुम्हारा नाम\nरणबीर है जो संसार के रण को जीत कर पार हो जाए ।\nजिसका नाम जीत है वो तेरा दोस्त चन्द्रदत्त है जो दोनों को\nरस्ता बताता है । कुल मिलाकर हम तुम एक हैं । और\nएक दूसरे के पूर्क हैं ।\nयह कथा शरीर इन्द्रियों और सांसारिक विकारों पर\nमन की जीत और परिणामस्वरूप जीव की मोक्ष प्राप्ति हेतू\nबनाई गई है। कथा को ज्यादा अच्छे ढंग से समझाने के\nलिए और ज्यादा व्यवहारिक बनाने के लिए रणबीरसिंह,\nचन्द्रदत्त और पद्मावत जैसे नामों का सहारा लिया गया।\nहै । जो वास्तव में क्रमशः जीवब्रह्मा और प्रकृति को\nप्रदर्शित करते हैं । इसका पूरा वर्णन श्रीमद्भागवत में दिया\nगया है । यह असाधारण कथा है, उसी भाव से समझने\nकी आवश्यकता है ।\n</b>"
      },
      {
        "id": 1,
        "name": "1-दिन लिकड़या पीली पटी ....",
        "story": " दिन लिकड़या पीली पटी, चलने की सुरती रटी,<br>\n    ना डरते, फिरते, करते सैल बण की रै ।। टेक।<br><br>\n\n    तला नीर कै भर रहे, उपर कै भौरे फिर रहे,<br>\n    बड़ा शोर आनन्द का कर रहे, खुशी दिल में,<br>\n    पल में, जल में झलक जिनकी रै ।।1।<br><br>\n\n    बाहर नगर तै लिकडे, जहां लम्बे-लम्बे दरखत खड़े,<br>\n    जहां चन्दन के देखे बिड़े, खुशबोई टोही,<br>\n    खोई दुरगन्धी तन की रै  ।।2।<br><br>\n\n    बोले कोल पपइयॉं मोर जी, जहां मौनी धारण कर रहे और जी,<br>\n    कर रहे आनन्द का शोर जी,<br>\n    होशियार डार लार फिरै मृगन की रै ।।3।<br><br>\n\n    उस उपवन में बसता रहा, ज्ञान दीप चस्ता रहा,<br>\n    रंग देख-देख हंसता रहा<br>\n    लखमीचन्द कहया, गया, दया श्री कृष्ण की रै ।।4।<br><br>"
      },
      {
        "id": 2,
        "name": "2-पांच सात ढंग दूर एकला ....",
        "story": "<b> वार्ता :- दोनों एक साथ घर से निकले परन्तु जंगल में जाकर रणबीर\n    चन्द्रगुप्त से बिछड़ गया और एक सुन्दर बगीचे के अन्दर पहुंच\n    गया । रणबीर चन्द्रगुप्त को भूल जाता है और बगीचे की शोभा\n    देख वहीं पर बैठ जाता है बगीचे में सुन्दर महल है, ताल है सखी\n    रोज स्नान करने के लिए आती हैं ।</b><br><br>\n\n\n    पांच सात ढंग दूर एकला प्रदेशी बन्दा,<br>\n    चमन में बैठग्या छुप कै ।। टेक।<br><br>\n    मिलाणा सै हूर परी तै जोड़, मेरी रही तड़फ एकले की खोड़,<br>\n    एक सै पाक्या ओड़ अंगूर,  हटा कै फल छोटा गन्दा,<br>\n    मैं सूआं बण तोडूं लपक कै ।।1।<br><br>\n\n\n    के फायदा न्यूंये सहम बसे मैं,  मिलैगा जो कुछ कमर कसे मैं,<br>\n    झट हो लिया नशे मैं चूर, छोड़ कै घर बिध का धन्धा,<br>\n    इश्क के गोले से गपकै  ।।2।<br><br>\n\n\n    परी सै इन्द्र राजा के घर की, तसल्ली छैल छबीले नर की,<br>\n    ठीक सै पन्दरा सिर की हूर, तोल ल्योछ चाहे आख्यां का अन्धा,<br>\n    पूरी पांच फूट की नप कै ।।3।<br><br>\n\n    लखमीचन्द भेद टोहवण का, गया सुख जागण और सोवण का,<br>\n    लुगाईयां का मन मोहवण का नूर, मोह लिए सूरज और चन्दा,<br>\n    ऋषि झक मार गए तप कै ।।4।<br><br>"
      },
      {
        "id": 3,
        "name": "3-सुण चन्द्रदत्त मेरे यार ....",
        "story": "<b> वार्ता :-  रणबीर याद करता है ।</b><br><br>\n\n    सुण चन्द्रदत्त मेरे यार कितै सुणता हो तै बोलिए  ।।टेक।<br><br>\n    ध्यान धरै नै परमेश्वर का, जैसे गोरी नै आसरा बेशर का,<br>\n    तेरा भाई केसर का क्यार रै , बिना धणी चुगैंगे गोलिए  ।।1।<br><br>\n\n    मत छेडै पाप घड़े नै, रै दुख के नाग लड़े नै,<br>\n    बिछड़े नै होए दिन चार, अरै जाणै बरस हजार हो लिए ।।2।<br><br>\n\n    दुख में कालजे दुखे, हम ना किसे बात नै चूके ,<br>\n    लिए सौ-सौ रूक्केा मार, अरै झाड़ बोझड़े भी टोह लिए ।।3।<br><br>\n\n    क्यों बोलण तै होग्याा बन्द, गल में घला विपत का फन्द,<br>\n    लखमीचन्द बस माया कै संसार,<br>\n    जिसनै ऋषि मुनि सिद्ध मोह लिए ।।4।<br><br>"
      },
      {
        "id": 4,
        "name": "4-गया बैठ पलंग पै जाकै....",
        "story": "<b>वार्ता :- रणबीर अब अपने मन में क्यात सोचता है ।<br><br></b>\n    गया बैठ पलंग पै जाकै, धड़का करकै दूर शरीर का,\n    पलंग पै टेढ़या होग्या ।। टेक।<br><br>\n\n    माया लगरी ऐड़ी सैड़ी, जड़ै हूरां की लगी कचैहड़ी,<br>\n    सामने लगी कांच की पैड़ी, ताल भरया जड़ में सुन्दर नीर का,<br>\n    था पाणी पीवण जोगा  ।।1।<br><br>\n\n\n\n    एक ताख में तै डिब्बा धरा ठा लिया, जिसमैं लिकड़े पान छालिया,<br>\n    एक खुशबो का पान खा लिया, झट दिल होग्या खुश रणबीर का,<br>\n    मजे का मतलब टोहग्या ।।2।<br><br>\n\n    धन माया की जोत जागरी, जाणै प्रस्ताखन में परी भाग री,<br>\n    महल में घण्टे घड़ी लागरी, यो करतब किसे छैल अमीर का,<br>\n    देखते ए आनन्द सा भोगा ।।3।<br><br>\n\n    देखै था चौगरदे फिरकै, पलंग पै लगगी आंख पसर कै,<br>\n    लखमीचन्द कह छन्द धरकै, कौण दे लीख मिटया तकदीर का,<br>\n    अरै लिख दिया सोए भोग्या  ।।4।<br><br>"
      },
      {
        "id": 5,
        "name": "5-किसनै महल बणाया सै ....",
        "story": "<b> वार्ता :- संखिया पदमावत को झूलने के लिए कहती हैं पर वह\n    इन्कार कर देती है । जब वे घूम रही थी तो वही प्रदेशी\n    बाग में छुपा देखा । यह बात पदमावत को बताई गई ।\n    जब रणीबर पद्मावत के महल के पास गया तो वहां की\n    रौनक देखकर हैरान हो गया और उस महल की प्रशंसा\n    करता है ।</b><br><br>\n\n\n\n    किसनै महल बणाया सै यो ढंग दुनिया तै न्यारा,<br>\n    पर्दे जाली चक चांदी के झांखीदार चौबारा ।।टेक।<br>\n    जगह चखूटी नींव चोए मैं ऊंची छात दिवाई,<br>\n    तरह-तरह के कूट मशाले चंगी करी लिपाई,<br>\n    काले पीले हरे रंग किसी दे रहे सै रूशनाई,<br>\n    देश-देश की माया लूट कै इस कमरे मैं लाई,<br>\n    महल दुमजला दरवाजे पै मोर फराटे ठारया  ।।1।<br><br>\n\n    चौखट आगै चौंक चौंतरी दोनों ढब पड़काला,<br>\n    जड़े किवाड़ खड़े शीशम के कूंदी लगी ना ताला,<br>\n    फर्श गिलोरी संगमरमर के धन माया का गाला,<br>\n    सोने का पाणी होया छांत में देख्या ब्योंत निराला,<br>\n    पुस्तक धरी वेद मंत्र की महे ठाकुर द्वारा ।।2।<br><br>\n\n    कुए पै नल लग्याम चमख्खा जल पीज्या  कोए मुंह धोज्या।,<br>\n    आहमी स्याहमी दस कोठड़ी बोल गूंज मै खोया,<br>\n    पलंग निवारी पड़े कमरे में कितणाये कुणबा सोज्याी,<br>\n    एक बिजली का बटन दाबते ही सहम चान्दणा होज्या,<br>\n    शकल जमाना देख्या घूमकै कमरे का ढंग प्यारा ।।3।<br><br>\n    एक तला भरा ठण्डे जल का महे तरैं मुरगाई,<br>\n    एक आधी जगह कन्ठारे पै हरे रंग की काई,<br>\n    गुरु मानसिंह बता गए जो धर्म कर्म की राही,<br>\n    लखमीचन्द जिननैं समझ कै टोही उन बन्दां नै पाई,<br>\n    सैकिण्ड मिनट और घड़ी घण्टे में एक घण्टा टेम दिखाया ।।4।<br><br>"
      },
      {
        "id": 6,
        "name": "6-नींद में बीती रात तमाम ....",
        "story": "<b>  वार्ता:- अब रणबीर पलंग पर लेट जाता।\n    है। तो क्या होता है -</b><br><br>\n\n\n    नींद में बीती रात तमाम सो लिया छोरा दिन लिकड़े उठा  ।।टेक।<br><br><\n\n\n    बन्धया इश्क रूप तागे कै, मिला यू फल रात जागे तै,<br>\n    होग्या आख्यां आगै के इसा काम, रात नै कोए तारा सा टूटया ।।1।<br><br>\n    मैं प्रदेशी माणस दूर का, मारया मरग्या परी की घूर का,<br>\n    हूर का गोरा-गोरा बदन मुलायम, रूप जाणू बम्बा सूरज का फूटया ।।2।<br><br>\n    रूप में अगांरा सा झड़या, मैं रहया सहम एकला खड़या,<br>\n    आज के तलै टूट पड़या मेरे राम, तला पै किनै प्रदेशी लूटया ।।3।<br><br>\n    लखमीचन्द छन्द की कह दे कली, सब ईश्वर कर देंगे भली<br>\n    कै तै या हूर मिली सरेआम, ना तै जगत का झगड़ा झूठा ।।4।<br><br>"
      },
      {
        "id": 7,
        "name": "7-नहाण चलैंगी सारी साथ हे....",
        "story": "<b>वार्ता :- सारी सखियां मिलकर तालाब में स्नान करने के लिए\n    आती हैं :-</b><br><br>\n\n\n    नहाण चलैंगी सारी साथ हे, उस खास जनाने ताल मैं  ।।टेक।<br><br>\n\n    नहाये बिना किसनैं सरज्या सै, न्हाण तै कोये बेहूदी डरज्या सै,<br>\n    ठरज्याा सै औले तैं शीला गात हे,<br>\n    आवें सौ-सौ सुबकी एक झाल मैं ।।1।<br><br>\n\n    जोड़ी सजती कोन्यां दो बिन, बात बणैं ना दूसरे के मोह बिन,<br>\n    जोबन केले केसा पात हे, यो हिलै सै हवा की हाल मैं ।।2।<br><br>\n    हे तुम किन बात तैं डरी , जाणू इन्द्र खाडे की परी,<br>\n    मद में भरी रहो दिन रात हे,<br>\n    जोबन जाणूं आम्ब दाब दिया हो, पाल मैं ।।3।<br><br>\n    लखमीचन्द उमर की थोड़ी, बण कै सारस केसी जोड़ी,<br>\n    जाणूं कोए घोड़ी चढै बरात हे, कोए चौकड़िया कोए चाल मैं ।।4।<br><br>"
      },
      {
        "id": 8,
        "name": "8-कटठी होकै न्हाण चलैंगी....",
        "story": "<b>वार्ता :-  अब आगे सखियां आपस में क्या कहती हैं :-</b><br><br>\n\n    कटठी होकै न्हाण चलैंगी, दोघड़ धर ल्यो सिर पै,<br>\n    गीत गावती चालैंगी तुम लग्न लगाल्यो  हर पै  ।। टेक।<br><br>\n\n    सिर चोटी कर लगा बोरला साज और डांडे बाली,<br>\n    आंख मैं स्याही मस्तक बिन्दी जुल्फ नाग सी काली,<br>\n    सिर पै चीर हजारी ओढ़या मद जोबन का पाली,<br>\n    दामण उपर पड़ी तागड़ी झब्बे के मैं ताली,<br>\n    घूर चलण दो हूरां आली पडै तवाई नर पै ।।1।<br><br>\n\n    भोली शक्ल अकल बन्द पूरी ना ठाड़ी ना माड़ी,<br>\n    सब के धोरै बान्धण खातिर नरम सूत की साड़ी,<br>\n    कोहणियां तक की रेशमी कुर्ती आधी भुजा उघाड़ी,<br>\n    शरबती चूड़ी नरम कलाई चलै टेम सर नाड़ी,<br>\n    परियां केसा तीजन छाग्या इन्द्र केसे नगर पै ।।2।<br><br>\n\n    राम भजन का शौंक लागरा सबकै बालेपन मैं,<br>\n    कर अस्नान भजन करणे का करया संकल्प मन मैं ,<br>\n    किसे चीज की कमी नहीं थी सखियां के तीजन मैं,<br>\n    16 कला भरपूर खिल्याख पूनम का चान्द गगन मैं,<br>\n    झाल लागती ताल की तन मैं सीलक रहै जिगर पै ।।3।<br><br>\n    गोरी सांवली श्याम वर्ण की सुथराए बाणा दिखै,<br>\n    ईश्वर राजी पद्मावत पै जोबन याणा दिखै, <br>\n    किसे बेईमान के दर्शन होज्यां तै मौत ठिकाणां दीखै,<br>\n    लखमीचन्द कह भले बुरां का सब जस गाणा दीखै,<br>\n    पास तख्त कै जाणा दीखै धर्मराज के घर पै ।।4।<br><br>"
      },
      {
        "id": 9,
        "name": "9-के बोली, न्यूै बोली....",
        "story": "<b> वार्ता :- सभी सखी सहेली पद्मावत के साथ बगीचे में तला पर\n    पहुंच जाती है । तब पद्मावत स्नान करने के लिए तैयार हुई तो\n    अपनी सखियों को क्या कहती है :-</b><br><br>\n\n\n    के बोली, न्यू  बोली, कदे कोये मर्द देखले ना श्यान,<br>\n    पूजा करती की  ।।टेक।<br><br>\n    कोए मर्द तला पै आ भी गया तै, भूलकै धोखा खा भी गया तै,<br>\n    सब होली जाणै दब होली, कदे टूट पडै असमान,<br>\n    समतल धरती की ।।2।<br><br>\n\n    जी का झाड़ घल्याण मेरे गल मैं, मेरी सै नाव धर्म के जल में,<br>\n    जै डबकोली, किसी दबकोली<br>\n    करैं श्री भगवान, आस कुदरती की ।।3।<br><br>\n\n    राम भजन बिन हो ना भला तै,<br>\n    कोए मर्द तला पै आ निकला तै,<br>\n    हद होली, जाणै कद होली, मैं मूर्ख नादान,<br>\n    दया लियो मरती की ।।4।<br><br>\n    कहैं लखमीचन्द बुरी बाण नहीं सै, मनै ऊंच नीच की जाण नहीं सै,<br>\n    सूं भोली, हूं भोली, तुरत लिकड़ ज्यागी ज्यान,<br>\n    हाय हाय डरती की ।।5।<br><br>"
      },
      {
        "id": 10,
        "name": "10-सारे काम फतह होज्यांंगे...",
        "story": "सारे काम फतह होज्यांगे, तू त्रिलोकी का ध्यान करले,<br>\n    हम रखवाली खड़ी तला पै, तू चित करकै स्नान करते ।।टेक।<br><br>\n\n    सूथरी श्यान भजन का फल सै, इसमैं ना तिल भर हलचल सै,<br>\n    गात लरजता ठण्डा जल सै, तू एक बर करड़ी ज्यान करले ।।1।<br><br>\n    तेरे प्रण पै राम रटूंगी,  मैं बचनां तै नहीं हटूंगी<br>\n    एक तिल भर भी ना बधूं घटूंगी, तू बैरण मेरा इमान करले ।।2।<br><br>\n\n    कड़वा बोल कर्द सा हो सै, सुण-सुण रंग जरद सा हो सै ,<br>\n    घणी मत कहै दर्द सा हो सै, तू मुख मैं बन्द जबान करले ।।3।<br><br>\n\n    मेरी रटना सै घणी देर की, आडै ताकत ना मर्द शेर की,<br>\n    लखमीचन्द पै नजर मेहर की, त्रिलोकी भगवान करले ।।4।<br><br>"
      },
      {
        "id": 11,
        "name": "11-थारा जंगल मैं के काम ....",
        "story": "<b>वार्ता :- सखियों की बात सुनकर रणबीर क्या कहता है :-</b><br><br>\n\n\n    थारा जंगल मैं के काम तला पै न्हाण आली ।।टेक।<br><br>\n    जोड़ी ना सजती कदे दो बिन, काम बणै ना मोह बिन,<br>\n    जोबन का झोंका थाम, जिन्दगी तै या जाण आली ।।1।<br><br>\n    मै थारे इशारा नैं तकरया सूं, थारे गुण अवगुण लखरया सूं ,<br>\n    मैं पकरया मालदे का आम, घूर कै खाण आली ।।2।<br><br>\n\n    करो मत घोड़ी जितना दंगा, जाणै नशेबाज पी रहया हो भंगा,<br>\n    ना दिखादूंगा जगांह पकड़ लगाम, जुणसी ठाण आली  ।।3।<br><br>\n    लखमीचन्द आनन्दी लूट, कदे न कदे जा तम्बू सा ऊठ,<br>\n    जांगी डोरी टूट तमाम, जुणसी ताण आली ।।4।<br><br>"
      },
      {
        "id": 12,
        "name": "12-कहे बोल दर्द के हो....",
        "story": "<b>  वार्ता :- सखी सहेली और पद्मावत सब झूल रही है । रणबीर\n    भी बैठा बैठा छुपकर देख रहा है । पद्मावत तो झूलती\n    रही तथा सखी इधर उधर घूमने लगी तो सखियां रणबीर\n    को बाग में बैठा देख कर क्या कहने लगी :-</b><br><br>\n\n\n    कहे बोल दर्द के हो,  जख्म कर्द के, आड़ै हुक्म मर्द के,<br>\n    आवण का कोन्यां ।।टेक।<br><br>\n\n    जच्रकया सती बीर का ध्यान, देखती  नहीं वा मर्द की श्यान,<br>\n    ज्यान बिराणी, मुफ्त मैं जाणी, सबनै यो पाणी,<br>\n    थ्यानवण का कोन्यां ।।1।<br><br>\n\n    रूक्के दे कै सिर नै धुणुं, जले तेरे बोल कसूते सुणूं,<br>\n    बणूं झाड़ गले का, तला पै खले का, खोज जले का,<br>\n    पावण का कोन्या  ।।2।<br><br>\n\n    तू क्यूं नीत पाप की धरै, जले तेरी निघां कसूती फिरै,<br>\n    क्यूं करै सै हंघाई, हो लाम्बी राही, काम लड़ाई<br>\n    ठावण का कोन्यां ।।3।<br><br>\n    लखमीचन्द ज्ञान की बात, गुरू पै सीख्या कर दिन रात,<br>\n    रट मात भवानी, रहै ना अज्ञानी, काम आसानी,<br>\n    गावण का कोन्यां ।।4।<br><br>"
      },
      {
        "id": 13,
        "name": "13-तला जनाने न्यारे आली....",
        "story": "<b> वार्ता :- रणबीर सिंह उनसे पूछता है कि तुम कौन हो और\n    कहां से आई हो जो तुम्हारे साथ हैं, कौन है । रणबीर\n    उनसे सारी बातें पूछता है और कहता है कि उस सखी का\n    नाम बताओ जिसका अलग से तला बना है। :-</b><br><br>\n\n    तला जनाने न्यारे आली, साहुकार गुजारे आली,<br>\n    मृगां जिसे लंगारे आली, या कौण लुगाई सै  ।।टेक।<br><br>\n\n    बह सै धन माया का लौट, कदे कोए मारया जा बिन खोट,<br>\n    चालै चोट गवांरा खातिर, सत से बीच बिचारां खातिर,<br>\n    मरीजे इश्क बेमारा खातिर खास दवाई सै ।।1।<br><br>\n\n    ध्यान सच्चे ईश्वर का धरियों फेर बेशक निर्भय हो कै फिरयो,<br>\n    दया करियों छाया डारण की, मंजिल सै बेमाता हारण की,<br>\n    और आगै नक्शा तारण की,  ना रूसनाई सै ।।2।<br><br>\n    देख कै गोरी धन थारा हाल, बदलग्या मुझ बन्दे का ख्याल,<br>\n    तुम चाल चलो मखनेगज कैसी, कई-कई झलक मोरध्वज कैसी,<br>\n    गगन मण्डल मैं सूरज कैसी, थारी कला सवाई सै ।।3।<br><br>\n    लखमीचन्द के खता कवि की, शोभा बरणी शशी रवि की,<br>\n    उमर छवि की सोला वर्ष की, चिन्ता लगरी प्रेम दर्श की,<br>\n    तला के ऊपर जोत अर्श की, या कित तै आई सै ।।4।<br><br>"
      },
      {
        "id": 14,
        "name": "14-जोट गई एक तीसरी की ....",
        "story": "<b> वार्ता :- उन सखियों ने सारा हाल बता दिया कि हम कर्नाटक\n    शहर के रहने वाली हैं । यहां हमारी सरदार सखी\n    पद्मावत घूमने आती है यह उसी का बाग है । रणबीर\n    कहने लगा कि भगवान तुम्हारा भला करेगा । मेरे को एक\n    बर पद्मावत के दर्शन करा दो । सखी कहने लगी हम\n    जाकर जिसको राम-राम करेंगी वही समझ लेना पद्मावत\n    है । अब सभी सखी आ जाती हैं और क्या हुआ :-</b><br><br>\n\n    जोट गई एक तीसरी की जड़ में ।।टेक।<br><br>\n    इश्क रूप का पड़ग्या जाल, चालै थी परवा माड़ी-माड़ी बाल,<br>\n    मेरे कालजे के ढेक, सांस चालता दीखै धड़ में  ।।1।<br><br>\n    आकै मिलग्या कती हूर तै,  मैं मारया मरग्या घूर तै, रहा दूर तै देख,<br>\n    लरज जाणूं गाड़ी केसी फड़ में ।।2।<br><br>\n\n    रंग सै हरे भरे पातां में, फर्क ना था गोरे-गोरे गाता में,<br>\n    जड़ी दांता में मेख, मोती हार की ज्यूं लड़ में ।।3।<br><br>\n    लखमीचन्द सत वचन भाखैंगे, गुरु का ज्ञान अमृत कर चाखैंगे,<br>\n    राम जी कद राखैंगे टेक, पाटड़ा कद बिछैगा बगड़ में ।।4।<br><br>\n"
      },
      {
        "id": 15,
        "name": "15-पद्मावत सुणले तै कहदूं ....",
        "story": "<b> वार्ता :- सारी सखियां पद्मावत के पास गई । पदमावत ने\n    कहा कि तुम सब मेरे को छोड़कर कहां चली गई थी तब\n    सखियों ने कहा कि बहन आज हमने एक बहुत सुन्दर\n    लड़का देखा है वह तो सचमुच आपके योग्य है और एक\n    सखी क्या कहती है :-</b><br><br>\n\n\n    पद्मावत सुणले तै कहदूं ख्याल करै जै मेरी बात का,<br>\n    सुथरी श्यान गाबरू छोरा गोरे-2 गात का ।।टेक।<br><br>\n\n    भूखी नहीं अंघाईयां की सूं , लागू नहीं बुराईयां की सू,<br>\n    इसा मर्द ए भाईयां की सूं, चाहिए था तेरे साथ का ।।1।<br><br>\n    क्यूं तू विष का प्याला घूंटै,  सहज बात का ना पांडा छूटै,<br>\n    मर्द बिना धेला ना उठै,  इन बीरा की जात का ।।2।<br><br>\n\n    परमेश्वर कै लेखा कोन्यां, ध्यान पती में टेक्या कोन्यां,<br>\n    तेरे पिता नै देख्या कोन्यां, रंग आई तेरी बारात का ।।3।<br><br>\n    लखमीचन्द धर्म पै चलता, लिख्या कर्म का कोन्यां टलता,<br>\n    बिना पाणी कोन्यां खिलता, रंग केले के पात का ।।4।<br><br>"
      },
      {
        "id": 16,
        "name": "16-जब सुणा सखी का बोल ....",
        "story": "<b> वार्ता :- अब पदमावत दर्शन करने के लिये खुद आती है ।</b><br><br>\n\n    जब सुणा सखी का बोल मर्द की देखण श्यान चली,<br>\n    कर घूंघट की ओट सहम कै दूर खड़ी होगी  ।।टेक।<br><br>\n\n    डरूं कदे नेम टूटज्याद निज का,  रूप जाणूं बिजली कैसा बिज़का,<br>\n    घाघरा था पूरा 52 गज का, पड़ै थी औली सौली झोल,<br>\n    जैसे कचिया बडबेर हली, मदजोबन की चोट दाब कै दूर खड़ी होगी ।।1।<br><br>\n\n    चली थी सहज-सहज पग धरती, जैसे जल पर पै मुरगाई तरती,<br>\n    छैल के आस पास कै फिरती,<br>\n    सुन्दर श्यान बदन अणमोल, जाणू सूरज की किरण खिली<br>\n    कुछ दिन की बड छोट समझ कै दूर खड़ी होगी ।।2।<br><br>\n    गोल पग केले केसा दर्जा, चली जैसे नीवैं बोझ तलै नरजा,<br>\n    बदन जाणूं लगै गोभ में लरजा,<br>\n    थे रूखसार लाल मुख गोल, नैन जाणै मिश्री की डली, <br>\n    पतले-पतले होठ चाब कै दूर खड़ी होगी ।।3।<br><br>\n    लखमीचन्द ज्ञान बिन कोरा, बिना सतगुरू के नहीं धर धोरा,<br>\n    सुथरी श्यान गाभरू छोरा,<br>\n    ढह पड़ी हो कै डामां डोल, जब आंख्यां तै आंख मिली,<br>\n    एक बै गई जमीं प लोट, फेर होश कर दूर खड़ी होगी ।।4।<br><br>"
      },
      {
        "id": 17,
        "name": "17-मरे बिनाखोट, हुए लोटपोट....",
        "story": "<b> वार्ता :- अब पद्मावत क्या कहती है।</b><br><br>\n\n\n    मरे बिनाखोट, हुए लोटपोट, मेरै चोट लागगी छाती मैं ।। टेक।<br><br>\n\n    नहीं करते माशूक दया, शर्म का खोज कती ना रहया,<br>\n    गया छूट साथ नहीं हाथ बात, गोरा गात ल्ह को लिया गाती मैं ।।1।<br><br>\n\n    मेरे जी नै मुश्किल होरी, सारी बिन समझे कमजोरी,<br>\n    ठीक सज कै बिजली सी होरी, गोरी लाल खाल, पातर का हाल,<br>\n    जैसे चाल माखने हाथी मैं ।।2।<br><br>\n\n    मनै तन पै दारूण दुखड़ा सहया, बता मैं के जीवण मैं जिया,<br>\n    अरै दिया मार शेर, किसा हेर फेर, गई गेर पंतगा पाती मैं ।।3।<br><br>\n\n    लखमीचन्द याद घणी राखी, गिणी गिणाई थी 11 सखी,<br>\n    लिखी ना टलै, बलै न्यू ये जलै, तलै जैसे तेल कढाई ताती मैं ।।4।<br><br>"
      },
      {
        "id": 18,
        "name": "18-हे घर नै चाल्या कोन्यां जाता....",
        "story": "<b>वार्ता :- सखियां घर चलने को कहती हैं तो पदमावत का और उसकी सखियों में क्या सवाला जवाब होता है ।</b><br><br>\n\n    हे घर नै चाल्या कोन्यां जाता, जले की मेरै खटक लागरी सै ।।टेक।<br><br>\n\n    <b>पद्मावत :-<br></b>\n\n    हे तमनै बहोत करी कंजूसी, तमनै मैं नहीं मनाई रूसी,<br>\n    मरै सै बिन आई मैं मूसी, सांप की सटक लागरी सै ।।1।<br><br>\n\n    <b>रणबीर :-<br></b>\n\n    दिया छोड़ हाथ तै कोड़ा, सारा बिन समझे सै तोड़ा,<br>\n    परी का चार आंगल चौड़ा माथा, जुल्फ की तै लटक लागरी है ।।2।<br><br>\n    <b> पद्मावत :-<br></b>\n\n    बिपत की गल मैं फांस घलै, मेरे तै कोन्या इश्क झिलै,<br>\n    मिलै जाणै कद श्याणा सा नाता, जाणै के अटक लागरी सै ।।3।<br><br>\n\n    <b> रणबीर :-<br></b>\n\n    डोब दिया तनै परदेशी छैल, या कौड बणी मेरी गैल,<br>\n    भागै जैसे बैल तुड़ा कै गाता,  मरूंगा मेरै झटक लागरी सै ।।4।<br><br>\n    <b>पद्मावत :-<br></b>\n\n    आंख कदे खोलै कदे मिचै, माली बिन कौण पेड़ नै सींचै,<br>\n    ढह पड़ी चक्कर खा कै नीचै, इश्क की पटक लागरी सै ।।5।<br><br>\n    <b> रणबीर :-<br></b>\n\n    दुख दूणा सा दगण लगा-आवा गौण, रंग बगण लगा,<br>\n    लागण लाग्या ताता-ताता, पंतगे की जाणूं छटक लागरी सै ।।6।<br><br>\n    <b>पद्मावत :-<br></b>\n\n    लखमीचन्द चालै चाल छबीली, जल्या  बोलै सै बोल रसीली,<br>\n    मरजाणे की दो आंख कटीली, गात मैं मटक लागरी सै ।।7।<br><br>\n\n\n    <b>रणबीर :-<br></b>\n    लखमीचन्द रंग नई किस्म पै , दूसरै ढोलक की ढम-ढम पै,<br>\n    ऐकली कीड़ी कितने दम पै, क्यूं तोलण कटक लागरी है ।।8।<br><br>"
      },
      {
        "id": 19,
        "name": "19-जैसे नाचै उरवशी राजा इन्द्र ....",
        "story": "<b>वार्ता :- चन्द्रदत्त का दोस्त रणबीर उससे बिछड़ जाने पर\n    चन्द्रदत्त के साथ क्या बीतती है । यह दो निम्न बहरेतबील\n    में वर्णित है :-</b><br><br>\n\n\n    जैसे नाचै उरवशी राजा इन्द्र की सभा में,<br>\n    न्यू हंस हंस कै ताली बजाने लगी,<br>\n    आपस में मिलाकै हाथ परी मुस्कुरा कै गाना गाने लगी  ।।टेक।<br><br>\n    हुस्न देवी ज्यूं रम्भा, ऐसा देखा अचम्भा,<br>\n    धड़ चिकना बना जैसे केले का खम्बा,<br>\n    नाक सूऐं की चोंच ना छोटा ना लम्बा,<br>\n    साबुन मलमल कै तला बीच नहाने लगी ।।1।<br><br>\n    मैं आजिज बनता रहा, सिर को धुनता रहा,<br>\n    वो बतलाती रही और मैं गुनता रहा,<br>\n    वो कुछ कहती रही और मैं सुनता रहा,<br>\n    परी मेरा ही जिकर चलाने लगी ।।2।<br><br>\n    एक नहाती रही, दूजी साबुन लाती रही,<br>\n    एक लचक कै उरे सी को आती रही,<br>\n    अपने जोबन की झलक दिखाती रही,<br>\n    मुझे लुच्चा हरामी बताने लगी ।।3।<br><br>\n\n    मारी इश्क भर गोली, रत्न जड़मां थी चोली,<br>\n    कहै लखमीचन्द बोली कोयल की बोली,<br>\n    याद आती है वो सूरत भोली-भोली,<br>\n    जादू पढ़-पढ़ कै फूल बगाने लगी ।।4।<br><br>"
      },
      {
        "id": 20,
        "name": "20-थी इन्द्र की हूर मुख से बरसै ....",
        "story": " थी इन्द्र की हूर , मुख से बरसै था नूर,<br>\n    मेरे दिल का सरूर सी खड़ी हुई थी   ।।टेक।<br><br>\n    थी सीरी सदा, जिसकी बांकी अदा, शैनशा पीरो गदा,<br>\n    मनुष्य और परिंदे सब थे फिदा,<br>\n    ठाली बे माता की घड़ी हुई थी ।।1।<br><br>\n    सिर पै दखणी चीर, गौहर-कणी सीर,<br>\n    रंग कौसे-कूजा की तरह बेनजीर,<br>\n    क्या शहंशाह और पीरो फकीर,<br>\n    सबकी आखें हुरम से लड़ी हुई थी ।।2।<br><br>\n    थी शर्मसार, जैसे आली वकार,<br>\n    जैसे गुलशन में होती गुलों की बहार,<br>\n    महलका थी सामने इश्कबार,<br>\n    दो नागण सी जुलफें पड़ी हुई थी ।।3।<br><br>\n\n    थे मोटे चश्म, जिसका अच्छा किस्म<br>\n    लखमीचन्द गुफ्तगु का किस्सा ना होगा खत्म,<br>\n    जैसे सामण की लगी झड़ी हुई थी,<br>\n    छम-छम, छमा-छम चली धम ।।4।<br><br>"
      },
      {
        "id": 21,
        "name": "21-इबकै बचग्या तै बज्जर केसा....",
        "story": "<b>वार्ता :- रणबीर सैन ने कहा इस चक्कर से बच गया तो बज्जर\n    का हो जाऊंगा ।</b><br><br>\n\n\n    इबकै बचग्या तै बज्जर केसा, बण ज्यांगा पक कर मैं ,<br>\n    फंसे भूल मैं आण घिरे, कित हुरां के चक्कर मैं ।।टेक।<br><br>\n\n    मोर पपईया कोयल कैसी मीठी बाणी बोलै,<br>\n    चमक का चक्कू मार दूर तै, मेरे जिगर नै छोलै,<br>\n    एक आधी ब मन मोहण नै हंस कै घूंघट खोलै,<br>\n    आश्क नर मारण की खातर हूर लरजती डोलैं,<br>\n    समझणियां बच गए चोट तै , मैं आग्या टक्कर मैं ।।1।<br><br>\n\n\n    निंघा कटारी गल काटण की पड़गी नजर हालती,<br>\n    दम घुटग्या हुया बोल बन्द मेरी नाड़ी मन्द चालती,<br>\n    हंस मुसकान करै खुश हो कै करकै कत्ल डालती,<br>\n    ना लिकडै स्याणे की काढ़ी ऐसी घाल घालती,<br>\n    तन लागी नै सब जाणैं ना करता मक्कर मै ।।2।<br><br>\n\n    लाम्बी गर्दन आंख कटीली मुखड़े की छबी प्यारी,<br>\n    चाल चलै जैसे हंस ताल के पल में लेत उडारी,<br>\n    इत्र की खुश्बू छूट रही जैसे रूत पै केसर क्यारी,<br>\n    कितै बेमाता नै घड़ी बैठकै चीत्ता लंकी नारी,<br>\n    उजले दांत बोलै मीठी जाणूं घी घलग्या शक्कर मैं ।।3।<br><br>\n    लखमीचन्द शोभा वरणे तै कवियां के मन भरज्यां,<br>\n    बेहूदे नर ज्ञान की तजकै सौ-सौ कोस डिगरज्याय,<br>\n    जो इन बातां नै ज्ञान मैं लाले उनके कारज सरज्याज,<br>\n    इस माया की तारीफ करें तै मूर्ख जी तै मरज्या ,<br>\n    इस माया के गुण दूर करण की गम योगी फक्कर मैं  ।।4।"
      },
      {
        "id": 22,
        "name": "22-दुनियां के ढंग बहुत देख ....",
        "story": "<b> वार्ता- अब रणबीर अपने दोस्त चन्द्रदत्त से क्या कहता है :- :</b><br><br>\n\n    दुनियां के ढंग बहुत देख लिए चन्द्रगुप्त तेरी यारी करकै,<br>\n    इसी बीर तै मिलणा चाहिए, ज्यान तै बत्ती प्यारी करकै  ।।टेक।<br><br>\n\n\n    मेरे दिल में आराम नहीं सै,  चैन पडै सुबह श्याम नहीं सै ,<br>\n    इस मैं बदमाशी का काम नहीं सै, गई सैं इशारा सारी करके ।।1।<br><br>\n\n    चाल भाई तू भी दर्शन पाईए, जब मनैं आच्छा बुरा बताइए<br>\n    उल्टा फूल सोपणा चाहिए, देगी चीज उधारी करकै ।।2।<br><br>\n    बिन बालम हो नार बेहुनी, दिन तै रात लागती दूनी,<br>\n    किसे बेईमान नै छोड़ी सुन्नीन, खिलमा केशर क्यारी करकै ।।3।<br><br>\n    कहूं धर्म का ख्याल सोच कै, मुझ बन्दे का हाल सोच कै,<br>\n    लखमीचन्द टुक चाल सोच कै, ना मारैगा काल खिलारी करकै ।।4।<br><br>"
      },
      {
        "id": 23,
        "name": "23-उस गोरी तै चलकै मुलाहजा ....",
        "story": "उस गोरी तै चलकै मुलाहजा करूंगा ।।टेक।<br><br>\n    मेरै नाग विपत की लड़गी, तकदीरी विपता छिड़गी,<br>\n    मेरी लैला बिछड़गी, मैं मजनू भर्मता मरूंगा ।।1।<br><br>\n\n\n    पद्मावत का ध्यान वर पै,  मेरी भी रटना साचे हर पै,<br>\n    आज मेरै होग्या दर्द जिगर पै, उस शरबत बनफसे की घूंटी भरूंगा ।।2।<br><br>\n    मैं जीता वो हार गई, तेग दुधारी परलै पार गई ,<br>\n    वैं हंस कै फूल मार गई,  मैं कितसी टोहता फिरूंगा ।।3।<br><br>\n    हूर जाणैं कद मिलज्यागी फिरकै,  रहा में इश्क फन्दे में घिरकै,<br>\n    मानसिंह की सेवा करकै, कहै लखमीचन्द छन्द नै धरूंगा ।।4।<br><br>"
      },
      {
        "id": 24,
        "name": "24-ज्ञान बहुत सा रूप गजब ....",
        "story": "<b>वार्ता :-  अब आगे रणधीर क्या कहता है :-</b><br><br>\n\n    ज्ञान बहुत सा रूप गजब का अकलबन्द भतेरी,<br>\n    दर्शन कर लिए उपवन मैं हुई आनन्द आत्मा मेरी  ।। टेक।<br><br>\n\n    त्रिगुण नगरी पांच तत्व की गारया सात रंग की,<br>\n    नौ दरवाजे दस पहरे पै भोगैं हवा उमंग की,<br>\n    चार का भाग पांच संग मिलकै तेग दूधारी जंग की,<br>\n    पांच का रूप-स्वरूप संग मिलकै जगह बणी नए ढंग की,<br>\n    जै व्यापक ज्ञान दिवा बीच धरदे मिटज्या, सकल अन्धेरी ।।1।<br><br><br>\n    धीरज बिना धारणा कैसी श्रद्धा बिना किसी सेवा,<br>\n    गुरु बिन ज्ञान कभी नहीं मिलता सेवा बिन किसी मेवा,<br>\n    कर्म बिना पूजा नहीं बणती विचार सूखों का लेवा,<br>\n    ध्यान बिना सम्मान नहीं जो परम पदी सुख देवा,<br>\n    या राजा बिना कती ना सजती जो फौज साथ में लेहरी ।।2।<br><br>\n    छः विकार सत प्रकृति के चित चरोवण खातिर,<br>\n    इतणा कुणबा कटठा कर लिया क्यूं जंग झोवण खातिर,<br>\n    हंसैं बोलै करै नजाकत, न्यूं मन मोहवण खातिर,<br>\n    माया उतर चली पृथ्वी पै जीव भलोवण खातिर,<br>\n    बिन सतसंग सत्य श्रद्धा बिना तन माटी केसी ढेरी ।।3।<br><br>\n    24 गुण सत प्रकृति के खेल खिलावण लागे,<br>\n    एक शक्ति दो नैना बीच तीर चलावण लागे,<br>\n    जीव पुरजंन बहू पुरजंनी मेल मिलावण लागे,<br>\n    ईश्वर व्यापक जड़ चेतन की डोर हिलावण लागे,<br>\n    कहै लखमीचन्द निष्कर्म करे बिन छुटती ना हेरा फेरी ।।4।<br><br>"
      },
      {
        "id": 25,
        "name": "25-ले तेरी मुट्ठी गर्म करू ....",
        "story": "ले तेरी मुट्ठी गर्म करू अरी -री री ।।टेक।<br><br>\n    मत पकड़ो बुरा पेशा, तमनै राखूंगा याद हमेशा,<br>\n    कागज केसा दिल नरम करूं अरी री-री ।।1।<br><br>\n    दुनियां नक्कारे की चोभ दे, चाहे जिस मानस नै डोब दे,<br>\n    दिया दिखा लोभ, इसा करम करूं हे री री  ।।2।<br><br>\n    थारी शरण आण कै, बात करी जल और दूध छाण कै ,<br>\n    बड़ी जाण कै थारी शर्म करूं अरी री री  ।।3।<br><br>\n\n    लखमीचन्द की राम सुणग्या तै , जो मेरे हरफां नै गुणग्या तै ,<br>\n    माली की जै मेरा काम बणग्या तै,<br>\n    100-200 रू. धर्म पुन करूं हे री री ।।4।<br><br>"
      },
      {
        "id": 26,
        "name": "26-अरी हम दो बन्दे परदेशी ....",
        "story": "अरी हम दो बन्दे परदेशी फाटक खोल दे री ।।टेक।<br><br>\n\n\n    बारणै  बोल सुणै बैरण का, डंक लागरया नागण जहरण का,<br>\n    इन बागां में कुछ ठहरण का सुण्या। कुछ मोल दे री ।।11<br><br>\n    म्हारा भाग पड़ा सै हीणा, दीखै कोए घड़ी में विष पीणा,<br>\n    आरया सख्त  पसीना तू पंखा डोल दे री ।।2।<br><br>\n    बड़ी रंग रूप हुसन मैं चातर, दिखै इन्द्र सभा की पात्र,<br>\n    री प्यासे पीवण खातर सरबत घोल दे री ।।3।<br><br>\n    मानसिंह उंचे दरजे मैं,  लखमीचन्द नहीं हरजे में,<br>\n    धरकै पाप पुन नरजे मै,  तू काटैं का तोल दे री ।।4।<br><br>"
      },
      {
        "id": 27,
        "name": "27-बाग जनाना ठहर ना सकते ....",
        "story": "बाग जनाना ठहर ना सकते गैर आदमी आवण आले,<br>\n    धोखा देकै माल लूटलें इज्जतदार बतावण आले  ।। टेक।<br><br>\n\n    तेरै के होरया सै मरज बाल मैं , चाल्या जा ना बकूंगी गाल में,<br>\n    तेरा काल सै तेरी आल में, चोर की ढाल लखावण आले ।।1।<br><br>\n\n    हमके किसे का एतबार करया करैं, न्यू के फन्दे बीच घिरया करैं,<br>\n    पिट छित के हां भरया करैं सैं, चीज पराइ ठावण आले ।।2।<br><br>\n\n    सतगुरु जी पै ज्ञान लिया कर, नित उठकै पुन दान किया कर,<br>\n    तड़फ तड़फ कै ज्यान दिया करें, गरीब का टूक छुटावण आले ।।3।<br><br>\n\n    लखमीचन्द कह बहुत चले गए, काल की चक्की  बीच दले गए,<br>\n    रोक टोक बिन पार चले गए ईश्वर का गुण गावण आले  ।।4।<br><br>"
      },
      {
        "id": 28,
        "name": "28-जिन्दगी में जल पिया नहीं....",
        "story": "<b>वार्ता :- चन्द्रदत्त कहने लगा कि ऐसा क्या देख लिया । तब\n    रणबीर क्या कहता है :-</b><br><br>\n\n    जिन्दगी में जल पिया नहीं, इसे तला के ठण्डे पाणी केसा,<br>\n    कदे इशारा ना देख्या इसी नार अकलबन्द स्याणी केसा ।।टेक।<br><br>\n    न्हाद थी पर्दा करै फर्द का, मारया मरग्या मैं परी के दर्द का,<br>\n    मुखड़ा देखै नहीं मर्द का, नेम सति इन्द्राणी केसा ।।1।<br><br>\n    इशारा करकै बदन स्यारगी, कर छाती में आर पार गी,<br>\n    जादू पढकै फूल मारगी, बर्मा स्यार कमाणी केसा ।।2।<br><br>\n    मनै भय ना कती मरण तै लागै, मिलूं कद प्रेम भतेरा जागै,<br>\n    आंख्या आगै हिरती फिरती, धरती कौड़ी काणी केसा ।।3।<br><br>\n    लखमीचन्द इश्क जंग झोग्या, इब माशूक कड़ै पड़ सोग्या,<br>\n    पलभर मैं अचरज सा होग्या, सुपने जिसी कहाणी केसा ।।4।<br><br>"
      },
      {
        "id": 29,
        "name": "29-आंख कसूती काढ़ी आड़ी....",
        "story": "<b>वार्ता :- चन्द्रदत्त कहने लगा कि भाई रणबीर सिंह मैं तेरी बात को\n    ठीक तरह से नहीं समझ पाया हूं, तुम मुझे सब हाल खोलकर\n    सुनाओ कि तुम्हारे साथ क्या हुआ । अब रणबीर बार-बार\n    चन्द्रदत को क्या बता रहा है :-</b><br><br>\n\n\n    आंख कसूती काढ़ी आड़ी, ठाड़ी चोट जिगर पै लागी,<br>\n    जुल्फ नाग सी कैहरण जहरण, बैरण मौत कड़े तै आगी ।।टेक।<br><br>\n\n    रूप जाणूं चढ़रया चांद कला पै, मेरी सुरती सै हरी मल्हान पै ,<br>\n    गई छोड़ तला पै, मरे नै, धरे नै, परे नै, फूल बगा कै भागी  ।।1।<br><br>\n    गहणा पहरे एक धड़ी थी,  रंग खिलरा जाणू फूलझड़ी थी,<br>\n    लवै भिड़ी ना दूर खड़ी थी, वा दूर तै हूर घूर कै खागी ।।2।<br><br>\n    दर्शन कर लिया इसी बीर का, मेरै होरया जख्म  इश्क तीर का,<br>\n    कितै करूं शरीर का ढेर, फेर या शेर की ज्यान मुफ्त में जागी ।।3।<br><br>\n\n    लखमीचन्द गुरु का दास, कर ईश्वर का भजन तलाश,<br>\n    आश मिलण की सै मनै,  रै मनै, जै मनै हूर फेर कै पागी ।।4।<br><br>\n\n    लखमीचन्द ना बखत टलन का, इब रुत आरहा फूल खिलण का,<br>\n    उसतै चाव मिलन का, सै मनै रै, रै मनै रै, जै मनै रै,<br>\n    हूर फिर कै पागी ।।5।<br><br>"
      },
      {
        "id": 30,
        "name": "30-पिछला कर्म ध्यान में ल्यादे ....",
        "story": "<b> वार्ता :-  चन्द्रदत्त अपने दोस्त को पर त्रिया से बचने के लिए\n    ज्ञान की बात बताकर संकेत करता है :-</b><br><br>\n\n\n    पिछला कर्म ध्यान में ल्यादे अपणै हाथ नही सै,<br>\n    गैर बीर के मोह मै फंसणा आच्छी् बात नही सै  !!टेक!!<br><br>\n\n    स्वाद जीभ का रूप देखणा यो माणस नै मारै,<br>\n    इश्क की सुणकै चित मै धरले ज्ञान की नही बिचारै,<br>\n    तरहां-2 की ले खश्बोई फिरै भरमता सारै,<br>\n    गर्म सर्द दुख सुख ना मानै भूख प्यास भी हारै,<br>\n    ना तै झूठे आश्क फिरै भतेरे सुख दिन रात नही सै..!!1!!<br><br>\n\n    पर त्रिया से जो नर बन्दे इश्क कमाणा चाहवैं,<br>\n    ठाढी नदी बहै नर्क की प्यावैं और न्हावावैं,<br>\n    गैर पुरूष और गैर स्त्री जो खुश हो इश्क कमावै,<br>\n    उनकी ताती मूरत कर लोहे की अग्नि बीच तपावै,<br>\n    मार पीट कै छिन्न भिन्न करदे रहै जात जमात नही सै..!! 2!!<br><br>\n\n    पर त्रिया के तजण की श्रद्धा जै किसे नर मै हो तै,<br>\n    पतिव्रता के कायदे करती जै इसी ब्याही घर में हो तै,<br>\n    जितणी नीत बदी मै राखै जै इतनी हर मै हो तै,<br>\n    मिटज्या आवागमन राम का़ नाम जिगर मै हो तै,<br>\n    भला जीव का मन मैं सोचैं अपना गात नही सै ..!!3!!<br><br>\n\n\n    लख्मीचन्द कहैं बुरा जमाना सोच समझ कै चलना,<br>\n    लुच्चे गुण्डे बेईमानां से सौ सौ कोसां टलना,<br>\n    एक नुक्ता तै लिखा वेद मै प्यारा सेती मिलना,<br>\n    जिसतै इज्जत धर्म बिगड़ज्या उसकै गल नही घलना,<br>\n    यारी कै घरां जारी करना इसतै बत्ती घात नही सै..!!4!!<br><br>"
      },
      {
        "id": 31,
        "name": "31-त्यारी करी सिंगार की मेरी ....",
        "story": "<b> वार्ता :- पदमावत अब क्याा कहती है ।</b><br><br>\n    त्यारी करी सिंगार की मेरी तबियत डटण लगी  ।।टेक।<br><br>\n\n    बैठी बणैक बहू निराली, माथे पै दो जुल्फ लहरावैं काली,<br>\n    थाली भरी खांड कसार की, भर-भर मुट्ठी बटण लगी ।।1।<br><br>\n    बैठगी मृग्यां किसी पंगत, छांट कै मदजोबन की रंगत, <br>\n    संगत करे बिना भरतार की, किसनै मालूम पटण लगी ।।2।<br><br>\n    स्वासन बीर मर्द बिन घरां, बता कित उड़ज्यां  बिना परा,<br>\n    रही तड़प तरहां बीमार की, पिया पिया रटण लगी ।।3।<br><br>\n    लखमी चंद हाथणी सूनी, दिन तै रात दीखती दूनी,<br>\n    जैसे बेहुनी नार की, कैसे रतियां कटण लगी  ।।4।<br><br>"
      },
      {
        "id": 32,
        "name": "32-ये मारैंगे फूल हमनैं....",
        "story": "<b> वार्ता :-  अब वही फूल जो पदमावत ने बगाए थे रणबीर ने चन्द्रदत्त\n    को दिखाए । चन्द्रदत्त कहने लगा ये कैसे फूल हैं। तब रणबीर\n    ने क्या कहा :-</b><br><br>\n\n    ये मारैंगे फूल हमनैं, जीवण की आश नहीं सै  ।।टेक।<br><br>\n\n    तला पै दर्शन दे लिए, ये तन इश्क रंग मैं भे लिए,<br>\n    खे लिए त्रिशुल हमनै, झूठा विश्वास नहीं सै ।।11<br><br>\n\n    वा किसी चम्पा केसी कली, बाग में अचानक आण खिली,<br>\n    घली देखी झूल हमनैं, झूलण की ख्यास नहीं सै ।।21<br><br>\n    बजैं कद ब्याह शादी के ढोल, पटै कद सारे शहर नैं तोल,<br>\n    कर लिया बोल कबूल हमनै, पुण्य करदूं कुछ पास नहीं सै ।।3।<br><br>\n\n    लखमीचन्द बान्धी बन्धैं परण की, घड़ी इब आगी मेरे मरण की,<br>\n    गुरु मानसिंह के चरण की, लाई मस्तक पै धूल हमनैं,<br>\n    गुण बिन शाबास नहीं सै ।।4।<br><br>"
      },
      {
        "id": 33,
        "name": "33-मेरा मन मोह लिया हुर परी नै....",
        "story": "मेरा मन मोह लिया हुर परी नै, जब नजरों से नजर मिलाली,<br>\n    क्या कसर रही तन में, जब परी घूम-घूम-छननन करती चाली ।।टेक।<br><br>\n    मोती बाल बाल मैं, गर्दन मोर की चाल में,<br>\n    जोबन जैसे नीर हिलोरे ले रहा ताल मैं ,<br>\n    दिल फसांया गेस्यों के जाल मैं,  दो जुल्फे लहरा री नागिन काली ।।1।<br><br>\n    एक चम्पाे कली छाती पै हिली, ईत्र की खशबोई बदन में मली,<br>\n    मुस्कुचरा कर पैतरा बदल कर चली,<br>\n    मेरा हुया था इशारा झट आंखे चुराली ।।2।<br><br>\n    भरी इश्क के गुमर मैं, रहा हरि नै सुमर मैं,<br>\n    परी 15-16 साल उमर मैं, चलती कै लचके लगैं थे कमर मैं,<br>\n    जैसे पवन से हिली कोए चम्पा की डाली ।।3।<br><br>\n    करकै डाल्या कत्ल, हुई काया विकल,<br>\n    कहै लखमीचन्द गई बिगड़ अकल,<br>\n    रहग्या  पिंजर तड़फता जब चला दम निकल,<br>\n    झट बोशा दिया मेरी ज्यान बचाली ।।4।<br><br>"
      },
      {
        "id": 34,
        "name": "34-एक नया मुसाफिर आया....",
        "story": "एक नया मुसाफिर आया, करग्या रूप के बस में हे  ।।टेक।<br><br>\n    रो रो कै शीश धुणुंगी, आंगलियां घड़ी गिणूंगी,<br>\n    उस मरजाणे की बहू बणूंगी, चाहे मिलियो बीस वर्ष में हे ।।1।<br><br>\n\n    तन पै दुख दर्द डारग्या, कहे वचना तै हारग्या,<br>\n    मेरै शोभा के तीर मारग्या,  पैस गए नस नस में हे ।।2।<br><br>\n    गल में दुख का झाड़ घल्या सै, टालूंगी जै दुख टलग्या2 तै,<br>\n    जै परदेशी नहीं मिला तै,  मैं मरलूंगी दिन 10 दिन मैं हे ।।3।<br><br>\n    मानसिंह भोगै एश आनन्द, कटैं सब जनम मरण के फन्द,<br>\n    लखमीचन्द के छन्द इसे जाणूं, मोती पो दिए डस में हे  ।।4।<br><br>"
      },
      {
        "id": 35,
        "name": "35-तीन रोज हो लिए तड़पती ....",
        "story": "<b> वार्ता :  अब पद्मावत अपनी सखियों से क्या कहती है :-</b><br><br>\n\n\n    तीन रोज हो लिए तड़पती नैं मैं कुछ ना खाई खेली,<br>\n    हे भाईयां की सू जी ज्यांगी दिये दर्शन करा सहेली ।।1।<br><br>\n    इश्क का नाग लड़या मेरे तन मै, जाणूं कित लुकरया सै डसकै,<br>\n    हे परसों की बेहोश पड़ी मेरी सारी काया चसकै,<br>\n    इसे मर्ज का बैद्य मिलै तै मैं हाथ पकड़ लू कसकै,<br>\n    जवानी का रंग कुछ ना देख्या मनै पीहर मै बसकै,<br>\n    तुम गाल्यो  गीत झूलल्यो हंस कै मैं बेशक मरूं अकेली ।।2।<br><br>\n\n    सपने के मैं पैड़ जले की मनैं मुधी पड़-2  टोही,<br>\n    आंख खुली जब कुछ ना दीख्या मर्द मिला ना कोई,<br>\n    आधी रात पिलंग के ऊपर एक पहर तक रोई,<br>\n    मेरी माता नैं ऊठ पुचकारी मैं करकै लाड़ भलोई,<br>\n    जाणै भौरा बण कद ले खशबोई मैं रूत पै फूल चमेली ।।3।<br><br>\n    मेरी माता मनै बुछण थी मेरे सखी मैं ना बोली डरके,<br>\n    सौ-सौ बात टालज्यां थी इन कान्यां के ऊपर कै,<br>\n    थाम जाणों सो मेरे मर्ज का होगा फैंसला हर कै,<br>\n    प्रदेशी बिन जीउं कोन्यां चाहे फेर जन्म ल्यूं मर कै,<br>\n    काल जले के रोष मैं भरकै मनै काढ कै टूम बगेली ।।4।<br><br>\n    बैठे नै के जाणैं जो समझैं ना दूर खले नै ,<br>\n    सबर का पाणी गेर बुझालू मैं मद के डीक बले नै,<br>\n    लखमीचन्द कद परखैगा इस मोती रेत रले नै,<br>\n    कई बै इसी मन मैं आवै जाणूं मरज्यां घोट गले नै ,<br>\n    इश्क जले नैं ज्यान काढ कै मेरी मूटठी के मैं ले ली ।।4।<br><br>"
      },
      {
        "id": 36,
        "name": "36-हे मेरा व्याकुल हुया शरीर ....",
        "story": "<b> वार्ता :- सखियों की बात सुनकर पद्मावत क्या कहने लगी ।</b><br><br>\n\n\n    हे मेरा व्याकुल हुया शरीर , मनैं थाम झूलण की कहरी,<br>\n    आज घड़ी झूलण की कोन्या ।।टेक।<br><br>\n    मर्द मिला था उजले रंग का, साथ चाहूं थी बनाया खुद संग का,<br>\n    हे किसा बांका छैल अमीर, छोड़ कै चला गया बैरी,<br>\n    रात दिन भूलण की कोन्यां ।।1।<br><br>\n    इब कै वा श्यान दिखगी भली, सुधी मैं जांगी स्वर्ग में चली,<br>\n    गल में घली इश्कल की जंजीर, ज्यान मेरी फन्द में फैहरी<br>\n    गांठ जली खुलण की कोन्या ।।2।<br><br>\n\n\n    इब कुछ ना बणता रोये तै, सहम न्यूए जिन्दगी नै खोये तै,<br>\n    ना टोहें तै मिलै लकीर, इश्क का नाग लड़ा जहरी,<br>\n    चसकती मैं कूल्हण की कोन्या ।।3।<br><br>\n\n\n    लखमीचन्द चार कली कथणी, चाहिए बात धर्म की मथणी,<br>\n    हथणी की करी ना तदबीर, इब तक बिना हिलाए रहरी,<br>\n    समय मिली हुलण की कोन्या ।।4।<br><br>"
      },
      {
        "id": 37,
        "name": "37-हे तू जिसकी मारी फिरै ....",
        "story": "<b> वार्ता :-  अब पद्मावत की सखियां क्या कहती हैं ।</b><br><br>\n\n    हे तू जिसकी मारी फिरै भटकती वो प्रदेशी बाग में आरया सै ।।टेक।<br><br>\n\n\n    देख कै प्रेम गात में जागै, फिरै था मेरी आंख्या आगै,<br>\n    100 मर्दां तै सुथरा लागै, जले का रूप मेरे मन भारया सै  ।।1।<br><br>\n\n    मेरी तरफ गया सै लखा, मै ना रही तनै झूठ भका,<br>\n    न्यूं मत सोचै करै सै इरखा, मनै वो तेरे तै बत्ती प्यारा है ।।2।<br><br>\n\n\n    मै तनै भेद बतादूं सारा, सखी गिण-गिण कै न्यारा-न्यारा<br>\n    हे पद्मावत वो तेरा मारया, इन बांगा में चक्कर लारया सै ।।3।<br><br>\n\n    साची कहे बिना ना सरता, वो हांडै सै दुख भरता,<br>\n    हे जल्या  बोलै सै डरता-डरता, जाणै किसे के कासण ठारया सै ।।4।<br><br>\n\n    लखमीचन्द सै फीके बाणै, कोए मरीजे नर मर्ज पिछाणै,<br>\n    इन बातां नै दुनियां जाणैं, मर्द बिन बीरां का नहीं गुजारा सै ।<br><br>"
      },
      {
        "id": 38,
        "name": "38-झूली गाई नहीं मनैं दुख ....",
        "story": "<b>  वार्ता :- अब पदमावत की सखी क्याै कहती है ।</b><br><br>\n\n    झूली गाई नहीं मनैं दुख तेरी ओड का भारया सै,<br>\n    जिसकी मारी फिरै भटकती चाल बाग में आरया सै ।।टेक।<br><br>\n    साहमी हो कै लड्या करैं नरमाणां आच्छा कोन्या,<br>\n    जित दोवां की राजी हो धिंगताणा आच्छा कोन्या,<br>\n    दूसरे का झूठा-कूठा खाणां आच्छा कोन्या,<br>\n    भरी खाट पै किसी बीर का जाणां आच्छा कोन्या,<br>\n    तनै न्यूं भी उसतै बूझी सै वो ब्या हा सै अक कंवारा सै ।।1।<br><br>\n\n    सामण के महीने में लुगाई, सब झूलैं सब गाया करैं, <br>\n    बूढी ठेरी और सवासण कंवारी तक भी चाहया करैं,<br>\n    सासु सुसरे पींघ पाटड़ी ले कै मोल पुहचाया करैं,<br>\n    किसे का सिन्धारा किसे की कोथली ले कै नाई जाया करैं, <br>\n    तू डूब मरै नै तनै के बेरा इस महीने का ढंग न्यारा सै ।।2।<br><br>\n\n    अपणे दुख नै आप ओटलें या मरदां की पोटी हो,<br>\n    सब का भाव एकसा राखैं चाहे बड़ी चाहे छोटी हो,<br>\n    मरदां की बुद्धि मर्दां धोरै जात बीर की खोटी हो,<br>\n    सब की सुण कै अपनी कहदे ना सोच मर्द नै मोटी हो,<br>\n    तू भी अपणी कह कै उसकी सुणले के गूंगी का गुड़ खारया सै ।।3।<br><br>\n\n    पैदल भी चलणा होज्याण के रोज सवारी निम्भकया करैं,<br>\n    बूछ बेहूदी पीहर में के ओड़ कंवारी निम्भीया करैं,<br>\n    बाप तै कह कै ब्याह करवाले के ल्हुकमा यारी निम्भ या करैं,<br>\n    ओढ बड़े घर कुणबे मैं के चोरी जारी निम्भगया करैं,<br>\n    लखमीचन्द का दास तनैं सुलतान ज्यान तै प्यारा सै ।।4।<br><br>"
      },
      {
        "id": 39,
        "name": "39-परण तोड कै ब्याह करवाले ....",
        "story": "<b> वार्ता :- पदमावत की संखिया पदमावत को समझाती हैं और क्याि कहती है ।</b><br><br>\n\n    परण तोड कै ब्याह करवाले क्यूं दुख भरया करै,<br>\n    स्याणी होगी साजन बिन न्यूंव के सरया करै  ।।टेक।<br><br>\n    बेटी बाहण घरां ना डटती सबकी ब्याही जा,<br>\n    ब्याहवण जोगी होज्या जब सलाह मिलाई जा,<br>\n    जोड़ी का वर ढूंढणै नै यैं ब्राह्मण नाई जा,<br>\n    बेटी बाहण पराया धन किस ढाल ठहराई जा,<br>\n    गुरू ब्राह्मण ज्योतिष के ब्याह का दिन धरया करैं ।।1।<br><br>\n\n    ईशक आग अग्नि तै करडी मुश्किल डटया करै,<br>\n    धूम्मां दीखै ना बलती का जी माहे माह घुट्या करै,<br>\n    ब्याह शादी में रंग चा हो सै, धन माया लुट्या करै,<br>\n    कई ढाल की बणै मिठाई ओर बूरा कुट्या करै,<br>\n    के सीधयां का अनुमान कईं दिन ईन्धन चरया करै ।।2।<br><br>\n\n    तनै सातां तै दे बान बैठया रंग दूणा छंटज्यागा,<br>\n    तू हंस बनवाडे खाईए जोबन और निपटज्यागा,<br>\n    बारोठी पै तनै बनडे का बेरा पटज्यागा।<br>\n    दे चौकी घाल दहल के आगै वो आकै डटज्यायगा,<br>\n    बनड़े का रूप देखकै बनड़ी लुकदी फिरया करै ।।3।<br><br>\n\n    तेरी आकै डटै बारात परस में डेरे होज्यांगे,<br>\n    यज्ञ, अग्नि बणा कै जामण फेरे होज्यांगे।<br>\n    बनड़े सेती मिल कै मन के तेरे हो ज्यांगे।<br>\n    कहै लखमीचन्द तेरा ब्याह सै छोरी फेरे हो ज्यांगे।<br>\n    दस दिन में खुलै ढेठ तेरा, दिल दो एक दिन डरया करैं ।।4।<br><br>"
      },
      {
        "id": 40,
        "name": "40-मत छेड़ो मनैं पड़ी रहाण ....",
        "story": "<b> वार्ता :- सभी सखी सहेलियों की बात सुनकर पद्मावत क्या\n    कहने लगी ।</b><br><br>\n    मत छेड़ो मनैं पड़ी रहाण दो, ना झूलण की ख्यास,<br>\n    मरूंगी मनै होश नहीं सै गात की ।।टेक।<br><br>\n\n    प्याली पीलू तै विष की ना, कितै दवा मिलै इसकी ना,<br>\n    थारे बसकी ना लड़ी रहाण दो, काली नागिन खास,<br>\n    दवाई तै मिलै प्रदेशी के हाथ की ।।1।<br><br>\n\n\n    कदे चमका लगा ना चीर में, भाई कीसूं दुख हो सै घणां पीहर में,<br>\n    मेरे आग शरीर में छिड़ी रहाण दो, जल भुन हो लिया नाश,<br>\n    पता ना कद आवैगी घड़ी बरसात की ।।2।<br><br>\n    हे मत ठाडू ठाडू बोलो, मत मेरे नरम जिगर नै छोलो,<br>\n    मत सांकल खोलो भिड़ी रहाण दो, भली कहो चाहे बदमाश,<br>\n    भाई कीसूं घुटी पड़ी सूं सारी रात की ।।3।<br><br>\n    लखमीचन्द कहै तृष्णा जागी, छोड़ कै चला गया मंदभागी,<br>\n    मनै कोलै लागी खड़ी रहाण दो, हो मन की पूरी आश,<br>\n    जब मेहर फिरै रघुनाथ की ।।4।<br><br>"
      },
      {
        "id": 41,
        "name": "41-चमकै चमकै री बिजली ....",
        "story": "चमकै चमकै री बिजली गगन में ए बादल छाए ।।टेक।<br><br>\n    कामनी बणी हूं सुन्दर नैना अन्जन स्यारे,<br>\n    कहां बाग में झूलैं गावैं, कहां गए पती हमारे,<br>\n    मारे-मारे री निशाने मोरे तन में बादल छाए ।।1।<br><br>\n\n    सखी सहेली कट्ठी हो कै बांगा के मैं आगी,<br>\n    गहरी लोर उठैं सामंण की, झाल प्रेम की जागी,<br>\n    लागी लागी री सखी मोरे तन मैं , बादल छाए ।।2।<br><br>\n\n    मईया में सताई मारी दुखै मोरी पांसू,<br>\n    कहां बाप कै बेटी रंग में, कहां है म्हारी सासू,<br>\n    आंसू छाई छाई री सखी नैनन में ।।3।<br><br>\n    गोदी में भतीजा मोरा संग में छोटा भैया,<br>\n    कह लखमीचन्द तार कै मटकी खागे दही कन्हैया,<br>\n    कन्हैनया गई गईयां री विचर रही बन में ।।4।<br><br>"
      },
      {
        "id": 42,
        "name": "42-तनै किस कारण बुलवा लिया....",
        "story": "तनै किस कारण बुलवा लिया, मनैं साच बतादे कामनी ।।टेक।<br><br>\n\n    <b>पदमावत :-<br></b>\n\n    मेरा तेरे में सै घणा हेत, तू परदेशी करिए चेत,<br>\n    तेरा समय प खेत लहरा लिया, तनै करणी चाहिए थी लामणी ।।1।<br><br>\n\n    <b>रणबीर :-<br></b>\n\n    तू मारै सै चोट लह कै‘, मै सारी बैठग्या सह कै,<br>\n    पिता तै कह कै क्यूं ना ब्या ह करवा लिया रै,<br>\n    मुश्किल सै जवानी थामणी ।।2।<br><br>\n    <b>पद्मावत :-<br></b>\n\n    ओ मैं कोन्या बोलती झूठ , बुरी हो सै आपस की फूट,<br>\n    इश्क नै चूंट कालजा खा लिया, गई समय फेर ना आवणी ।।3।<br><br>\n\n\n    <b>रणबीर :-<br></b>\n    तू रहा भोग ऐश आनन्द नै,<br>\n    तनै के समझाऊं मती मन्द नै, छन्द लखमीचन्द नै गा लिया,<br>\n    रूप जाणूं रही, चमक गगन में दामणी ।।4।<br><br>"
      },
      {
        "id": 43,
        "name": "43-हे मैं मरगी इस परदेशी नै ....",
        "story": "<b>वार्ता :- अब पद्मावत अपनी सखियों से क्या कहती है :-</b><br><br>\n\n    हे मैं मरगी इस परदेशी नै ज्यान काढ़ ली मेरी ।। टेक।<br><br>\n\n    हे किसा खड़ा चमन मैं जमकै, किसी बात करै थम-2 कै,<br>\n    इसकी चमकै चन्द्रमा सी श्यान, जाणूं पडा बिड़े में केहरी ।।1।<br><br>\n\n    यू सै ऐश अमीरी भोगया, यो सै ब्याह करवावण जोगा,<br>\n    कद होगा मेरी शादी का पकवान, घर घर उठी फिरैं चंगेरी ।।2।<br><br>\n\n\n    मेरा तै सांटा भी ना संटता, आध्पाै खून रोज का घटता,<br>\n    हे ना डटता यू जोबन बेईमान, मनैं आवण लगी अंधेरी ।।3।<br><br>\n\n    लखमीचन्द मरी में धिंगताणैं, मर्ज नैं तै मर्जी ये लोग पिछाणैं,<br>\n    हे के जाणैं वो त्रिलोकी भगवान, ना मैं झूठा ओड़ा लेरी ।।4।<br><br>"
      },
      {
        "id": 44,
        "name": "44-जुणसी खाण पीण की चीज ....",
        "story": "<b>वार्ता :- अब पद्मावत की सखियां उसे क्या समझाती है :-</b><br><br>\n\n    जुणसी खाण पीण की चीज के देखें तै पेट भरै ।। टेक।<br><br>\n\n    सखी तेरी उमर बीत ली बाली, तनैं सब बात हांसियां में टाली,<br>\n    जब आवै होली, दिवाली, तीज, ओढ़े पहरे बिन के सरै ।।1।<br><br>\n\n\n    दर्शन कर आई एक जणे का, तनैं दुख होग्या दिन घणे का,<br>\n    बहाण तेरे कवारी पणे की रीझ,<br>\n    पता ना तनै कद लुग दुखी करैं ।।2।<br><br>\n    के भरगया पेट बात तै, बचती रहियो खोटी स्यात तै ,<br>\n    हाथ तै बोया करड़ का बीज, बता केसर कित तै काट धरै ।।3।<br><br>\n    लखमीचन्द छन्द नै गावै, अपने सतगुरू को शीश झुकावै,<br>\n    हम बोलैं तू कढावै खीज, पता ना तेरा किस दिन नाश मरै ।।4।<br><br>"
      },
      {
        "id": 45,
        "name": "45-लाख टके का हे मां मेरी ....",
        "story": "<b> वार्ता :- अब पद्मावत क्या कहती है ।</b><br><br>\n\n    लाख टके का हे मां मेरी बीजणा, हेरी कोए धरया-ए-पुराणा हो,<br>\n    खड़िए मै भीजण लागी, हे मां मेरी बाग में री ।।टेक।<br><br>\n\n    काली घटा छाई हे मां मेरी उगमणी री, इन्द्र बरसे मुसलधार,<br>\n    खड़िए मैं भीजण लागी, हे मां मेरी बाग मैं री ।।1।<br><br>\n    घूम घूमता हे मां मेरी घाघरा री, जले घूंघट की झनकार,<br>\n    खड़िए मैं भीजण लागी, हे मां मेरी बाग मैं री ।।2।<br><br>\n    सारी सहेली हे मां मेरे साथ की री, सब कररी सोला सिंगार,<br>\n    खड़िए मैं भीजण लागी, हे मां मेरी बाग मैं री ।।3।<br><br>\n    नौ बुलकां की हे मां मेरी नाथ सै री,  हे री जले तोतां की तकरार,<br>\n    खड़िए मैं भीजण लागी, हे मां मेरी बाग मैं री ।।4।<br><br>\n    किसा छैल गाबरू हे मां मारे बाग मैं री,<br>\n    हेरी जले लखमीचन्द सी हुनियार, खड़िए मैं भीजण लागी, हे मां मेरी बाग मैं री ।।5।<br><br>"
      },
      {
        "id": 46,
        "name": "46-रल मिल कै तीजन में डोलै....",
        "story": "रल मिल कै तीजन में डोलै, बीर सैन का हिरदा छोलै,<br>\n    पदमावत गीतां में बोलै, सरबत भरया जबान में ।। टेक।<br><br>\n\n\n    बीर सै चाल चलण में नेक, लाखां मैं देखण जोगी एक,<br>\n    टेक में बोलै सब तै आगै, सुण सुण प्रेम गात में जागै,<br>\n    एक आदी ब इसा चमका लागै, जाणूं बिजली असमान मैं ।।1।<br><br>\n    उसकी खोगी मार नैन की, मेरी छुटवादी घड़ी चैन की,<br>\n    दन्त सैन की पुत्री से रै, जाणू स्वर्ग लोक तै उतरी सै रै ,<br>\n    इसी शान सकल की सुथरी से रै, जाणू किरण चमकती भान में ।।2।<br><br>\n\n    देख सब मित्र प्यारे सगा लिये, हमनै काया में प्रेम जगा लिये,<br>\n    लगा लिए सब दुनियां में फेरे, सौदागर धनवान भतेरे,<br>\n    सब तरियां का सौदा ले रहे, पर यूं धन नहीं दुकान में। ।।3।<br><br>\n    लखमीचन्द चन्द नै गाता, सतगुर जी को शीश झुकाता,<br>\n    धन धन री बेमाता माई, क्यू,कर सुथरी श्यान बणाई,<br>\n    पदमावत सी हूर लुगाई, टोहे तै मिलै ना जिहान में ।।4।<br><br>"
      },
      {
        "id": 47,
        "name": "47-हालती ना चालती घालती ....",
        "story": "<b> वार्ता :- अब आगे क्या होता है :-</b><br><br>\n\n    हालती ना चालती, घालती क्यों सांस बैरण पूत सै बिराणा हे ।।टेक।<br><br>\n\n    तेरे दातां की चमकै मेषी, सिर पै रही ओढ गुलाबी खेशी,<br>\n    प्रदेशी पै मररी, गिररी कररी सत्यानाश बैरण,<br>\n    ठयोड़ न ठिकाना हे ।।1।<br><br>\n    अपणा लिए देख अन्दाजा, सिर पै बजै काल का बाजा,\n    घर कुणबे तै तेरा मुल्हा जा, टूटज्या, घर छुटज्याल, उठज्या  खास,<br>\n    बैरण तेरा पाणी दाणा हे ।।2।<br><br>\n    तू खड़ी तला के काठै, तेरा दामण चक्कर काटै,<br>\n    समय बीते पै बेरा पाटै, बीर का, तकदीर का, पीहर का सै बास,<br>\n    बैरण चाहिए ना गिरकणा हे ।।3।<br><br>\n\n    दिए काम छोड़ गन्दे नैं, बावली इस गोरख धन्दे नैं,<br>\n    क्यों इस मूर्ख बन्दे नै दीखले, झीखले,<br>\n    सीख ले, बण दास बैरण लखमीचन्द का गाणा हे ।।4।<br><br>"
      },
      {
        "id": 48,
        "name": "48-परदेशी की श्यान देख कै ....",
        "story": "<b>वार्ता :- रणबीर अब चन्द्रदत्त से सारा हाल बता देता है\n    अगले दिन सखियां पदमावत को कहती हैं हे बाग में चल तो\n    पद्मावत क्या कहती है :-</b><br><br>\n\n\n    परदेशी की श्यान देख कै सखी प्रेम में सारी मरगी,<br>\n    के बुझैगी मेरे मन की मैं प्रदेशी की मारी मरगी ।। टेक।<br><br>\n\n    फूटया ओड़ मेरा लहणा सै , मेरे कर्मां मैं दुख सहणा सै,<br>\n    थारा तै भला के कहणा सै, सखी मैं पति की मारी मरगी<br>\n    पिरवा पिछवा कुछ ना देखी, मैं कती ज्यान दे कंवारी मरगी ।।1।<br><br>\n    थारी आत्मा के प्रसन्न सै, राजी मैं प्रदेशी के दर्शन सै,<br>\n    प्रेम रूप का मींह बरसण सै , केशर केसी क्यारी भरगी,<br>\n    ले कै चीज दई ना उल्टी, घर की घरा उधारी मरगी ।।2।<br><br>\n\n    घायल की गति घायल जाणैं, किसे मरज नै मरीजे पिछाणै,<br>\n    तुम अपणे गई पहुंच ठिकाणैं,  मैं घरां एकली न्यारी मरगी,<br>\n    मैना की पर टूट गई या पड़ कै बिन उडारी मरगी ।।3।<br><br>\n    लखमीचन्द जिगर में धोह ना, छोडी मैं जीवण जोगी कोन्यां,<br>\n    और चीज मैं मेरा मोह ना, या भूखी गऊ बिचारी मरगी,<br>\n    प्रदेशी बिन दाम उठै ना,  कीमत चीज हजारी मरगी ।।4।<br><br>"
      },
      {
        "id": 49,
        "name": "49-क्यों आसण पाटी लेएं ....",
        "story": "<b>वार्ता:-  अब पद्मावत की सखियां क्या कहती हैं :-</b><br><br>\n\n    क्यों आसण पाटी लेएं पड़ी, रहाण दे,<br>\n    हे बरस दिन का दिन आया खेलण खाण दे ।।टेक।<br><br>\n\n    तेरे केसी बेवकूफ फूक दे छाती नै, ना देखै सीली ताती नै,<br>\n    हे कण कीड़ी मण हाथी नै, खाण नै नारायण दे ।।1।<br><br>\n\n    साथ सहेली और के चाहवै, खुशी का बख्त कड़ै हिथ्यावै,<br>\n    तू फूहड़ कहावै अपणे घर तै लाण दे ना जाण दे ।।2।<br><br>\n\n    माईचन्द छन्द धर देगा, तनै खाणा पीणा हर देगा,<br>\n    परमेश्वर वर देगा और गेल्यां गूंद जमाण दे ।।3।<br><br>"
      },
      {
        "id": 50,
        "name": "50-धन भाग आज घर आया....",
        "story": "<b> वार्ता :- अब पदमावत और रणबीर की आपस में क्या बातचीत होती है :-</b><br><br>\n\n    धन भाग आज घर आया, राह ना तेरे किले का पाया,<br>\n    तन पै मुसीबत भारी थी, था जितणा मनैं प्रेम तनै के,<br>\n    मैं उतनीये प्यारी थी ।। टेक।<br><br>\n\n\n    फूल बगा कै आई निशानी अपने हाथ की,<br>\n    पनाह पेट का जीभ सच्चाई हो सै बात की,<br>\n    देखले मैं घड़ी स्यात की होरी, ल्या तेरी नब्ज देखदूं गोरी,<br>\n    बता तेरै के बीमारी थी,<br>\n    मेरी आज सुहागन रात भाई की सूं जन्म कवारी थी ।।1।<br><br>\n    दुनियां में दो गरीब बताए एक बेटी एक बैल,<br>\n    अपणी-अपणी कहरी पता ना के बीती मेरी गैल,<br>\n    महल भाई की सू झेरा होग्या, छिपग्या चांद अंधेरा होग्या,<br>\n    शिखर में हिरणी आ रही थी,<br>\n    मेरी गई लाग चाणचक आंख, कमन्द नीचै लटका री थी ।।2।<br><br>\n    पीहर के में बास मेरा, मैं बैठगी घिरकै,<br>\n    पल्ला क्यूं ना पकड़ा गोरी हांगा सा करकै,<br>\n    न्यूं डर कै जिया तै के जिया मैं बड़ी मुश्किल आवण दिया,<br>\n    एक बणिये संग यारी थी,<br>\n    तेरे ब्राह्मण बणियें यार तनै के चाहना म्हामरी थी ।।3।<br><br>\n    कह सुलतान भीख राम मेरै बालम की घालै,<br>\n    बिना हुकम उस मालिक के गोरी पत्ता ना हालै,<br>\n    न्यूं के चालै काम रहे थे, गोरी गौतम के घरा गए थे,<br>\n    चांद कै धौती मारी थी,<br>\n    सब कटे अहिल्या के पाप स्वर्ग में गई बिचारी थी ।।4।<br><br>"
      },
      {
        "id": 51,
        "name": "51-भूल ज्यागा पता जिला ....",
        "story": "<b> वार्ता :- पद्मावत को सोती हुई जगाने के बाद अब रणबीर से क्या कहती है ।</b><br><br>\n\n    भूल ज्यागा पता जिला गाम और घर नैं,<br>\n    देखैगा जब आंख खोल म्हारे भी नगर नैं ।<br><br>\n\n    हम हुरमत की रूई जब चाही,  झट मिलगी पिनी पिनाई,<br>\n    जिसमें काया रहै छिवाई, जरा देख्य विस्तर नै ।।1।<br><br>\n\n    देख मेरी तरफ गिणै नैं झाल, जचा कै एक जगह पै ख्याल,<br>\n    हंस खेल बोल चाल, दूर करले डर नै ।।2।<br><br>\n\n    तेरा जी चाहवै सो खाईये, राज कर किले में मौज उड़ाइए,<br>\n    म्हारे केसी बीर चाहिए थारे केसे नर नैं ।।3।<br><br>\n\n    लखमीचन्द उमर गई सारी, या दुनियां लूट ले बणकै प्यारी,<br>\n    वे नर मुक्ति के अधिकारी जुणसे जाणैं पद पर नैं ।।4।<br>"
      },
      {
        "id": 52,
        "name": "52-तू बेटी सै किस बाप की रै ....",
        "story": "<b> वार्ता :- अब रणबीर पद्मावत से क्या पूछता है :-</b><br><br>\n\n    तू बेटी सै किस बाप की रै गोरी, तेरे कौण करया करै लाड़,<br>\n    बता दे प्यारी रै तूं किसकी सै ।।टेक।<br><br>\n\n    कदे तू बात करैं ना रूखी, मारी चोट जिगर में दुखी,<br>\n    के भूखी सै मेल मिलाप की रै गोरी, सब मन तन की लिये काढ,<br>\n    अदा तेरी न्यारी रै, तू किसकी सै ।।1।<br><br>\n\n    मेरे तै सौ सौ नजारे लेती, अपना नैन इशारा देती,<br>\n    तू तै खेती सै इन्साफ की रै गोरी, मैं जाणूं था, सुन्ना  बाढ,<br>\n    हरी भरी क्यारी रै, तू किसकी सै ।।2।<br><br>\n    मनैं सै तेरे मिलण का चाव, कदे खो बैठे ना आदर भाव,<br>\n    कदे नाव डूबज्या पाप की रै गोरी, ना मिलै लगण नै आड़,<br>\n    मरण की बारी रै, तू किसकी सै ।।3।<br><br>\n    कहै लखमीचन्द बिना नाथी सै, बाप कै घरां तूं बन्धा हाथी सै,<br>\n    तू तै साथी सै त्रिए ताप की रै गोरी, तेरे फंस फंस आवैं टाड ,<br>\n    औड बड़ी कंवारी रै,  तू छोरी किसकी सै ।।4।<br><br>"
      },
      {
        "id": 53,
        "name": "53-ये सोज्यां जब मैं जागूं ....",
        "story": "<b> वार्ता :- अब पदमावत रणबीर को अपना पूरा हाल सुनाती है ।</b><br><br>\n\n    ये सोज्यां  जब मैं जागूं म्हारी एक मन जोत कला सै,<br>\n    मैं सोज्यांब जब ये जागैं म्हारी सब की एक सलाह सै ।।टेक।<br><br>\n    दसों से मिलकर हाम चार जणी हाम चारू एक जणां सै,<br>\n    दस ग्यारा और चौदह पन्द्ररा मिल म्हारा प्रेम घणा सै,<br>\n    पांच पांच दस और मिलैं म्हारा जब चौबीस पणा सै,<br>\n    लगी तेरे तै डोर भर्म का पर्दा सहम तणयां सै,<br>\n    तू मिल मेरे तै हो इज्जत तेरी इसमैं तेरा भला सै ।।1।<br><br>\n    इसे मिल फिर पांच सात हों पुरुष रूप दर्शाया,<br>\n    दशों से मिल कै अहंकार मन बुद्धि चित रूप कहाया,<br>\n    पचास संकल्प पचास विकल्प सौ का जोड़ मिलाया,<br>\n    एक सखी संग सौ नौकर जब पदमावत पद पाया,<br>\n    भजन करण नै शिव मन्दिर की जड़ मैं ज्ञान तला सै ।।2।<br><br>\n\n    तू देख तै सही बदन मेरे पै के के कहर पड़ा सै,<br>\n    मैं जीतू के मेरा दुश्मन जीतै न्यूं लेणा बैर पड़ा सै ,<br>\n    और बात बतलावण नै यो आगै पहर पड़ा सै,<br>\n    एक राजा बिना खजाना प्रजा सुन्ना शहर पड़ा सै,<br>\n    जैसे जीव बिना तत्वों का पुतला एक माटी जिसा ड़ला सै ।।3।<br><br>\n    एक तेरे कैसे मर्द बिना यो सुन्नाै गाम पड़ा सै,<br>\n    कर्मां कर कै मेरी नजरां मैं तू सच्चा धाम पडया सै,<br>\n    तोड़ मोश चाहे कुछ भी करले दिल कती मुलायम पड़या सै,<br>\n    लखमीचन्द कहै भगतां नै राम का लेणां नाम पड़या सै,<br>\n    क्यूं के भगता की नैंया पार करण नैं खुद भगवान मल्हा सै ।।4।<br><br>"
      },
      {
        "id": 54,
        "name": "54-बुझै कड़े का घर गाम नै ....",
        "story": " <b> वार्ता :- अब पद्मावत सखियों को मर्दों के बारे में समझाती हुई\n    कहती है कि बहन चन्द्रप्रभा व फुल्लमदे मैं मर्द आदमी से बात.\n    नहीं करूंगी,, इसलिए तुम यह पूछो कि इस प्रदेशी का क्या घर\n    गाम है और क्या नाम पता है । सखियां रणबीर के पास जाती\n    हैं तो रणबीर उनसे कहता है कि चन्द्रप्रभा में औरतों से बात\n    नहीं करता पर अपनी तरफ से यों कहदे :-</b><br><br>\n\n    बुझै कड़े का घर गाम नै छुटा कै ।।टेक।<br><br>\n <b>रणबीर :-<br></b>\n\n    जब या मीठी-मीठी बोली, परी नै तबियत मेरी चरोली,<br>\n    तला पै क्यों दिआई झोली, लाम्बा हाथ उठाकै ।।1।<br><br>\n <b>पद्मावत :-<br></b>\n\n    दुख विपता की गल फांस घलै तै, लिखी कर्म की नहीं टलै तै,<br>\n    जै तू ना मिलै तै मरज्यां नाड़ नै कटा कै ।।2।<br><br>\n\n <b>रणबीर :-<br></b>\n\n    कद न्यूं कहै तू झूठी और यो साचा, किसा बतलावै सै दे कै पाछा,<br>\n    इस तै आच्छा मारज्या मेरी घीटी नै घुटा कै ।।3।<br>\n    हे मैं समझू थी अकलबन्द चातर, इसकी बुद्धि पै पड़गे पात्थर,<br>\n    कहदे न्यूके तेरी खातिर बैठी जोबन नै लुटा कै  ।।4।<br><br>\n <b>रणबीर :-<br></b>\n\n    लखमीचन्द छन्द नै कहज्याी, जै किसे का जी फन्दे में फहज्या,<br>\n    थारे भरोसे तै कंवारा ऐ रहज्यां, अपणे ब्या ह की उटा कै ।।5।<br><br>"
      },
      {
        "id": 55,
        "name": "55-रहाण दयो हे जाण दो तुम ....",
        "story": "<b> वार्ता :- अब पद्मावत अपनी सखियों को क्या समझाती है :-</b><br><br>\n\n    रहाण दयो हे जाण दो तुम दबी दबाई बात,<br>\n    औरां के दुख की जाणैं कोन्यां के मर्दां की जात ।। टेक।<br><br>\n\n    मैं जाणूं मर्दां के छल नै, यें प्यारे बण काट ले गल नै ,<br>\n    किसी करी थी राजा नल नै साड़ी गेल खूभात,<br>\n    सोवती नैं छोड़ गया था बण मैं आधी रात ।।1।<br><br>\n    जब कैरों चीर हरैं थे, पांचों पांडो ऊड़ये मरैं थे ,<br>\n    जब द्रोपदी नै नग्न करैं थे देखै थी पंचात,<br>\n    फेर भी बण मै साथ गई रही खा कै नै फल पात ।।2।<br><br>\n\n    फूहड़ का ना लाल खिलाणा चाहिए, गैर ना पास हिलाणा चाहिए,<br>\n    हरगिज नहीं मिलाणा चाहिए इसे मर्द तै गात,<br>\n    श्री रामचन्द्र नै त्याग दई गई बण में सीया मात ।।3।<br><br>\n\n    लखमीचन्द सब नक्शा  झड़ग्या, आज किसा नाग इश्क का लड़ग्या,<br>\n    एक यो मूर्ख पल्लै पड़ग्या, तुम ठगणी छ: सात,<br>\n    मेरे जिगर पै लागी, मैं मरगी बणियें आली लात ।।4।<br><br>"
      },
      {
        "id": 56,
        "name": "56-सहम मरण नै होरी ....",
        "story": "<b> वार्ता :- रणबीर ने पद्मावत की बात सुनी कि पद्मावत मर्दोंकी\n    बुराई कर रहीं हैं आमने सामने कोई भी बात नहीं करता है ।\n    अब रणबीर उसकी बात को काटकर क्या कहने लगी :-</b><br><br>\n\n\n    सहम मरण नै होरी गोरी अपणी आप बड़ाई करकै,<br>\n    बूझ बेहूदी काल तला पै भाजी नहीं के हंघाई करकै ।।टेक।<br><br>\n\n    नल मौके पै ठीक सम्भलग्या, जब कलयुग का बखत निकलग्याम,<br>\n    रचया स्वयंभर फिर नल मिलग्या, करड़ाई नरमाई करकै,<br>\n    फेर स्वर्ण का शरीर बणा दिया, विषयर नै चतुराई करकै ।।1।<br><br>\n    कैरो कररे थे आपा धापी, धर्म सुत चाहवैं थे इन्साफी,<br>\n    महाभारत में कैरो पापी, मारे नहीं के लड़ाई करकै,<br>\n    भरी सभा में न्यूं ना बोले सोचगे बख्त समाई करकै ।।2।<br><br>\n\n    लगी बन्ध थोथे थूकां के तारण, ताने राह चलतां कै मारण,<br>\n    श्री रामचन्द्र नै मर्यादा कारण, त्याग दी सिया बुराई करकै,<br>\n    ना तै आज जगत में कौण रटै था, मात जनक की जाई करकै ।।3।<br><br>\n\n    माया बैरण मोह ले हंस कै, नागिनी ज्यूंस बिल में बड़ज्या डसकै,<br>\n    इन बीरा के फन्दे मैं फैंसकै, मर लिए लोग कमाई करकै,<br>\n    लखमीचन्द के नफा मिला, इन बीरां की गैल भलाई करकै ।।4।<br><br>\n    दो दिन के दर्शन मेले, एक दिन उड़ज्या। हंस अकेले,<br>\n    लखमीचन्द के जितने चेले, सोज्यांक काख निवाई करकै,<br>\n    एक मरज मेरा इसा लागरा, मर लिया जगत दवाई करकै ।।5।<br><br>"
      },
      {
        "id": 57,
        "name": "57-तू मरती कदे यो मरता थारी ....",
        "story": "<b> वार्ता :- अब सखियां क्या कहती है :-</b><br><br>\n\n    तू मरती कदे यो मरता थारी तर-तर चलै जबान, झूठ साच के जाणन आला त्रिलोकी भगवान ।।टेक।<br><br>\n\n    भाइयां कीसूं तेरी बातां की मेरे धोरै काट नहीं,<br>\n    जो सोच समझै के चलैं आदमी हो बारा बाट नहीं,<br>\n    थारे आपस में चलैं इशारे, रही मालूम पाट नहीं,<br>\n    तू बोलै कदे यो बड़ बोलै, थाम कोएसा घाट नहीं,<br>\n    इसे अकलबन्द माणस नै तै लोग कहें बेईमान ।।1।<br><br>\n    ब्याह शादी की सुण कै कहै थी, प्रण पै मरलूंगी,<br>\n    तला के उपर शिव मन्दिर की पूजा करलूंगी,<br>\n    कहै थी भेष कंवारे में मैं पार उतरल्यूंबगी,<br>\n    जै शिवजी नै वरदान दिया तै फेर पति बरलूंगी,<br>\n    कदे मेहर फिरी हो शिवजी की भेज दिया इन्सान ।।2।<br><br>\n\n    यो भी साची रोवै सै भेष कंवारे में,<br>\n    बाबल के घर उमर बितादी पड़ी रहै चोबारे में,<br>\n    और इसा पति मिलै नहीं लिये टोह जग सारे में ,<br>\n    धर्मराज कै लेखा होगा धर्म दवारे में,<br>\n    प्यार करै तै प्यारे की समझै अपणे केसी ज्यान ।।3।<br><br>\n    तनै प्रेम में भरकै फूल मार दिए के ना लागी चोट,<br>\n    तेरै भी इतणा ही दुख होगा ल्यामदयूं तेरा गल घोट,<br>\n    पीठ फेर कै करै इशारे कर घूंघट की ओट,<br>\n    बिन समझे बेईमान बतादें, लखमीचन्द का खोट,<br>\n    सर लिया हो तै चाल घरां थारी सहज बाजली तान ।।4।<br><br>"
      },
      {
        "id": 58,
        "name": "58-इबकै फेर इशारा करगी ....",
        "story": "इबकै फेर इशारा करगी मेरे तै परख्या ना जा ।। टेक।<br><br>\n\n    पकड़ै पाप रूप की राही, क्यों जुल्म करै अन्याई,<br>\n    चन्द्रदत्त तेरा भाई, भूल राह, घर का ना जा ।।1।<br><br>\n\n    रै बे नै ठाली बैठ घड़ा सूं , मैं असली इश्क छड़ा सूं ,<br>\n    मैं तै पत्थर बण्याम पड़या सूं , हाल्या थरक्या ना जा ।।2।<br>\n    रै बातां का साचा करूं जिकर में, उल्टा चढग्याह चांद शिखर में,<br>\n    रै मेरे भाई पद्मावत के फिकर में, टूट तन चरखा ना जा ।।3।<br><br>\n    यू इश्क दुखां का देवा,  और के इसमैं तैं लिकडै मेवा,<br>\n    लखमीचन्द कर गुरु की सेवा, मन से छूट नाम हर का ना जा ।।4।<br><br>"
      },
      {
        "id": 59,
        "name": "59-तेरा ठीक सौण सै यार ....",
        "story": " तेरा ठीक सौण सै यार जागा तै जाते काम बणै  ।। टेक।<br><br>\n\n    नाक का सौला सुर चालै सै, बैठी हूर सांस घालै सै,<br>\n    मेरा कद आज्यागा दिलदार, बैठी आंगलियां घड़ी गिणैं ।।1।<br><br>\n\n    पीठ के पीछै दिशासूल रै, जोगनी बामैं रही झूल रै,<br>\n    सोहन चिड़ी सन्मुिख रही पुकार, यार मेरे जाणै सो पढ़ै गुणैं ।।2।<br><br>\n\n    मेरी बात ध्यान में लाईए, दर्शन करकै उल्टा आ जाईए ,<br>\n    कदे कोए गेरै ना ज्यान तै मार,<br>\n    जब उनके घर का जिकर सुणैं ।।3।<br><br>\n\n    मानसिंह भोगै ऐश आनन्द, काटो दुख बिपता के फन्द,<br>\n    लखमीचन्द कली धरै चार,  मोह ममता की डोर तणैं ।।4।<br><br>"
      },
      {
        "id": 60,
        "name": "60-मन मेरा बैरी बदलै सै ....",
        "story": "<b> वार्ता :- अब रणबीर अपने दोस्त चन्द्रदत्त से क्या कहता है ।</b><br><br>\n\n मन मेरा बैरी बदलै सै ढंग निराले  ।।टेक।<br><br>\n आज्ञा तेरी ले कै नै मैं बाग में गया था भाई,<br>\n मुरगाई सी तरती सखी बाग के मैं फिरती पाई,<br>\n हंसी खेली रली मिली मेरी तरफ मुस्कराई,<br>\n पपीहा चकोर मोर कोयल नै ब्याफन किया,<br>\n चिड़िया का चहचाहट सुण कै डाट गया ज्यान जिया,<br>\n बैठा था चमन मैं छुपके मेरी तरफ ध्यान दिया,<br>\n मनैं भी देख्या नजर से तोल कै जब पड़े सामनै पाले ।।1।<br><br>\n पांच सखी चुपचाप इशारां मैं बात करैं,<br>\n पांच सखी बोलैं चालैं मेरी तरफ हाथ करैं,<br>\n मीठी-मीठी बोली जिनकी हृदय ऊपर घात करैं,<br>\n रूख था अजीब सन्धी  7 किस्म से मिली हुई,<br>\n दुबेले मैं शाखा तीन चौतरफे नैं ढली हुई,<br>\n तीन किस्मी से बटी झूल पेड़ के मैं घली हुई,<br>\n एक दिखै कदे कईं कईं दीखैं लश्कर चार रूखाले ।।2।<br><br>\n मुरगाई की चाल चलैं पायलों की झनकार,<br>\n सीने ऊपर चोली खिंची गले में फूलों के हार,<br>\n माथे ऊपर बिन्दी टिक्की रोली भी देती बहार<br>\n प्रेम की पौशाक पेटी कमर उपर खिंची हुई<br>\n इत्र की महकार काया खशबोई से सिंची हुई,<br>\n मोटी-मोटी आंख सेली तेग की ज्यूं जची हुई,<br>\n कमर पै चोटी दो जुल्फ सामने जाणू नाग लड़े दो काले ।।3।<br><br>\n जनानी मर्दानी माहरी करौली सी झड़ती रही,<br>\n सखियों की सरदार सखी सखियों में कै लड़ती रही,<br>\n करती रही बात झोल गात के में पड़ती रही,<br>\n डोरी सी लटकाई झटबारा से बगागी फूल,<br>\n शीशा चमकाया मेरी आंख्या में मिलागी धूल,<br>\n हंसती खेलती चाली गई दरख्त से निकाली झूल,<br>\n लखमीचन्द सतगुर सेवा बिन खुलते ना ब्रह्म ज्ञान के ताले ।।4।<br><br>"
      },
      {
        "id": 61,
        "name": "61-चन्द्रदत्त की आज्ञा ले कै ....",
        "story": "<b>  वार्ता :- अब रणबीर पद्मावत द्वारा किए गए सभी इशारों का\n    पूरा मतलब अपने दोस्त चन्द्रदत्त से पूछकर पद्मावत के महल\n    की तरफ चल देता है तो क्या हुआ :-</b><br><br>\n\n    चन्द्रदत्त की आज्ञा ले कै फेर भगवान मनाया,<br>\n    चाल पड़ा रणबीर रात कर काबू में काया ।।टेक।<br><br>\n    घोर अन्धेरा पृथ्वी से अम्बर मिल्या दिखाई दे था,<br>\n    चला अगाड़ी फूल जोत का खिल्याम दिखाई दे था,<br>\n    सत का सागर झाल का झंझट झिल्या दिखाई दे था,<br>\n    सात धात की चमक चान्दणी किला दिखाई दे था,<br>\n    लोहे सोना चान्दी के घर खूब लगी धन माया ।।1।<br><br>\n\n    पांच खड़े चुपचाप कोए ना इधर उधर हिलै था,<br>\n    पांच खड़े दो-घाटी पांच का दौर-ए-दौर चलै था,<br>\n    हीरे पन्ने कणी मणियां पै अद्भूत नूर ढलै था,<br>\n    नौ दरवाजे सात मंजिल ऊडै ज्ञान का दीप बलै था,<br>\n    उस पद्मावत की झांकी के में पड़ैं थी रूप की साया ।।2।<br><br>\n    ऋषि मुनि सन्यासी योगी किते त्यागी आप खड़े थे,<br>\n    कहीं बुरा कहीं भला कहीं पै पुण्य और पाप खड़े थे,<br>\n    धर्म कर्म पुण्य दान दया जप-तप चुपचाप खड़े थे,<br>\n    कितै भूत भविष्य वर्तमान त्रिविध तीनों ताप खड़े थे,<br>\n    मेर तेर और मोह ममता नै यो मिल कै खेल रचाया ।3।।<br><br>\n\n    पांच खड़े चुपचाप कवर फिर हद से आगै बढ़ग्या,<br>\n    शीशे का रंग महल देख कै फर्क गात का कढ़ग्या,<br>\n    लखमीचन्द सतगुरु सेवा कर कै कोए-कोए अक्षर पढ़ग्या,<br>\n    जहां दस डन्डे रहे लाग कमन्द कै पकड़ कै ऊपर चढग्या ,<br>\n    सूती हूर जगावण खातिर मुंह पर तै पल्ला ठाया ।।4।<br><br>"
      },
      {
        "id": 62,
        "name": "62-सोवै थी अपणी मौज मैं....",
        "story": "सोवै थी अपणी मौज मैं, उडै जा पहुंचा रणबीर,<br>\n    जड़ मैं बैठग्या जा कै  ।।टेक।<br><br>\n    तन पै दारुण दुखड़ा भोग्याय, यो माशूक नींद मैं सोग्या,<br>\n    घालण जोगा गोझ मैं, पका हुया अंजीर,<br>\n    चाहे कोए देखल्योण खाकै ।।1।<br><br>\n\n    मेरै गई लाग ईश्क की कर्द, क्यूकर करल्यूं सीना शर्द,<br>\n    जैसे कोए मर्द बिचल रहा फौज मैं, लग्याू चलावण तीर,<br>\n    लिकड़ज्या माणसां के मैं कै ।।2।<br><br>\n\n    परी इन्द्र राजा के घर की, तसल्ली छैल छबीले नर की,<br>\n    कुल पन्दरा सिर की बोझ में, सुध लहंगा सुधंया चीर,<br>\n    चाहे कोए देख ल्यो ठा है ।।3।<br><br>\n\n    लखमीचन्द छन्द नै गाया करता, सतगुरु नै शीश झुकाया करता,<br>\n    के आया करता रोज मैं, आज ठा ल्याई तकदीर,<br>\n    के सुख पाया ताल में नहा कै ।।4।<br><br>"
      },
      {
        "id": 63,
        "name": "63-आशिक होग्या खड़या ....",
        "story": "<b> वार्ता :- पद्मावत की नींद नहीं खुली तो रणबीर उसकी सेज के पास खडा होकर क्यान विचार करता है :-</b><br><br>\n\n    आशिक होग्या खड़या सिराहणैं ।।टेक।<br><br>\n\n    काया कदे अधम बीच चिरवादे<br>\n    मेरा या सिर धड़ तै तरवादे,<br>\n    कदे मरवादे ना या धिंगताणै ।।1।<br><br>\n    पता ना कद घोर सुणै पायल की,<br>\n    होग्या खड़ा तरह जाहयल की,<br>\n    घायल की गति घायल जाणै ।।2।<br><br>\n    इश्क न्यूं कररया धिंगताणा सै,<br>\n    टुकड़ा सिर बेचे का खाणा सै,<br>\n    मुश्किल जाणा सै घरां बिराणै ।।3।<br><br>\n\n    गले मैं घला विपत का फन्द,<br>\n    मेरे सब छुटगे ऐश आनन्द,<br>\n    कहै लखमीचद मरज नैं मरीजे इश्क पिछाणै ।।4।<br><br>"
      },
      {
        "id": 64,
        "name": "64-सोवै सै के बैठी हो लिए रै  ....",
        "story": "<b>  वार्ता :- रणबीर अब पदमावत को कैसे जगाता है :-</b><br><br>\n\n    सोवै सै के बैठी हो लिए रै  ।।टेक।<br><br>\n    मान्ड़े  पोए दाल मूंग की,<br>\n    बीच दई डोडी गेर लूंग की,<br>\n    भरी आंख उंघ की तू धोलिये रै ।।1।<br><br>\n\n    हूर तू सै कौण सलाह पै,<br>\n    रूप जाणूं चढरा चांद कला पै,<br>\n    तला पै हम क्यों चलते मुसाफिर मोह लिए रै ।।2।<br><br>\n    परी तू मीठी-मीठी बोली, तनै तबियत मेरी चरोली,<br>\n    भतेरी सो ली और तड़कै दिन में सो लिए रै ।।3।<br><br>\n    लखमीचन्द कली धरै चार,<br>\n    मिल तेरा पास खड़ा दिलदार,<br>\n    उगली पड़ी बहार जैसे टाट में तै छोलिए रै ।।5।<br><br>\n    <center><b> जय दादा की ।।   कथा समाप्त   ।।   जय दादा की</b></center>"
      }
    ]
  },
  {
    "id": 14,
    "name": "14— चन्दकिरण",
    "dataList": [
      {
        "id": 0,
        "name": "कथासार :—",
        "story": "<b>मदनपुर शहर में राजा मदनसेन राज करते थे ।\nउनकी धर्मपत्नी का नाम-नागदे था । एक दिन एक दुकान\nपर राजा ने एक सुन्दर स्त्री का फोटो देखा । इतनी सुन्दर\nस्त्री राजा ने कभी नहीं देखी थी । परिणाम स्वरूप राजा\nमोहित हो गया और कामवश गुणदोष का विवेक खो\nबैठा । दुकान की मालिक एक बुढ़िया थी । उससे फोटो\nमोल ले लिया । फोटो वाली सुन्दरी का पता पूछा और\nराज पाट छोड़कर सुन्दरी प्राप्ती का भूत सवार हो गया ।\nरानी ने और मंत्री लोगों ने बहुत समझाया परन्तु कोई\nप्रभाव नहीं पड़ा । राज हट वाली जिद उसमें उभर कर\nसामने आ गई । सुन्दरी कन्चनपुर के राजा नारायण सिंह की बेटी है।\nजिसका नाम चन्दकिरण था । चन्दकिरण राज कन्या थी।\nउसका अपना महल था । उसमें किसी आदमी के प्रवेश\nकी आज्ञा नहीं थी । राजा मदनसेन चल पड़ा । रास्ते में साधु मिला ।\nराजा भी दरवेश बन गया । कंचनपुर पहुंचकर एक बुढ़िया\nकी सहायता से चन्दकिरण का महल तलाश कर लिया ।\nउसके सामने धूणा लगा दिया । कहानी ने नया मोड़ लिया । धूणा चन्दकिरण के महल\nमें जाकर राजकुमारी को तंग करने लगा । \nराजकुमारी का राजा मदन सैन से मिलन होता है।\nजैसे ही पहरेदारों को पता लगा मदनसेन को गिरफ्तार कर\nलिया । जेल में बन्द कर दिया ।\nउधर राणी नागदेह को स्वपन आता है । अपने पति\nके गिरफ्तार होने का पता लगता है । अपने दरबार के\nप्रसिद्ध बीन बजाने वाले को साथ लेकर कन्चनपुर पहुंचती\nहै । सपेरे का भेष धारण कर बीन बजाती है । राजा\nनरायण सिंह खुश होकर कुछ भी मांगने को कहता है ।\nराणी बदले में मदनसेन की रिहाई और चन्दकिरण का\nअपने पति के लिए डोला मांगती है राजा को\nवचन मानना पड़ता है ।\nएक नई घटना और घटती है । जैसे ही राजा मदनसेन डोला लेकर रास्ते में और पीछे-पीछे रानी नागदेह चल रही है। चन्दकिरण डोला रोककर पूछती है । राजा\nबताता है कि रानी नागदे उसकी पत्नी है । पता लगते ही\nचन्दकिरण कहती है कि वह केवल एक ही शर्त पर चल\nसकती है कि पहले रानी नाग दे को कत्ल कर दिया जाए।\nमदनसेन के सामने बड़ा धर्मसंकट होता है ।</b>\n"
      },
      {
        "id": 1,
        "name": "1-फोटू चीज दुकान में दुनिया ....",
        "story": "<b> वार्ता :- राजा मदन सेन बाजार में घूमता हुआ बुढ़िया की दुकान में चन्द किरण का फोटो देखकर\n       राजा चकित रह जाता है और क्या  कहता है ।<br><br></b>\n    फोटू चीज दुकान में दुनिया तै न्यारी सै ।। टेक।<br><br>\n\n    के किमै चातर नै चतुराई करी, फोटू नै ज्यान काढ ली मेरी,<br>\n    तू उड़ती परी विमान में, धरती पै तारी सै ।।1।<br><br>\n    इस फोटू नै न्यूं कहया, इब तू मेरी ले लिए राधिका दया,<br>\n    कृष्ण भी रहया खेल मैदान में, या रंग की पिचकारी सै ।।2।<br><br>\n\n    फोटू दामां का मंगवाया,  गया ना अर्जुन पै संगवाया,<br>\n    मछ टंगवाया असमान में, या द्रोपदी कंवारी सै ।।3।<br><br>\n    लखमीचन्द के फायदा झगड़ा झोए तै,<br>\n    सहम न्यूएं जिन्दगी खोए तै,<br>\n    ना टोहए तै, मिलै जिहान में, तू जनक दुलारी सै ।।4।<br><br>"
      },
      {
        "id": 2,
        "name": "2-कागज की तस्वीर कड़े तै ....",
        "story": "<b> वार्ता :- अब मदनसेन चन्दकिरण के फोटो को घर ले आता है । राणी नाग\n    दे देखकर क्या कहती है :-</b><br><br>\n\n\n\n    कागज की तस्वीैर कड़े तै लाया हो, जी नै खाड़ा होग्या ।।टेक ।<br><br>\n\n    क्यूकर मौके नै चूक दूं , क्यूंकर गिले नै थूक दूं ,<br>\n    फूक दयूं सिर का चीर, गया लिकड़ उमाहया हो,<br>\n    मनै रंडसाड़ा होग्या ।।1।<br><br>\n\n    मेरा तेरा मिलै ना जोड़, कर दयूं एक बात में तोड़,<br>\n    मैं सूं पाकया ओड़ अन्जीर, पता जिसनै खाया हो,<br>\n    तू सड़या सिघांड़ा होग्या ।।2।<br><br>\n\n\n    तेरी इश्क में घीटी घुटगी, मैं सब क्याएं तै लुटगी,<br>\n    मेरी छुटगी जन्मस जगीर, हो लिया मर्द पराया हो,<br>\n    जां सूं जेब का भाड़ा होग्या ।।3।<br><br>\n\n    वा नकली रेशमी साड़ी सै , तू झूठा मूढ़ अनाड़ी सै,<br>\n    मेरी माड़ी सै तकदीर, लखमीचन्द छन्द गाया हो,<br>\n    तू मर्द लुगांड़ा होग्या ।।4।<br><br>"
      },
      {
        "id": 3,
        "name": "3-छत्रधारी राजा भूल में....",
        "story": "<b> वार्ता :- रानी नागदेह राजा को समझाती है ।</b><br><br>\n\n    छत्रधारी राजा भूल में, सोवै सै पिया,<br>\n    कागज की तस्वी र देख कै क्यूं रोवै सै पिया ।।टेक।<br><br>\n\n    आज तेरे मन का फूल खिल्या ना,<br>\n    एक मिनट भी चैन मिल्या ना,<br>\n    पता चला ना फोटू में के टोहवै सै पिया ।।1।<br><br>\n    तेरा क्यों छूटग्या पीणा खाणा,<br>\n    कर लिया मुर्दया केसा बाणा,<br>\n    सिर अपना और बोझ बिराणा ढोवै सै पिया ।।2।<br><br>\n    आज तेरा दुर्बल होग्या शरीर,<br>\n    दिखै लग्या जिगर पै इश्क तीर,<br>\n    इस कागज की तस्वीगर पै जी खोवै सै पिया ।।3।<br><br>\n    लखमीचन्द भरया के चाह में,<br>\n    कुणसी जचगी तेरी बात निघां में,<br>\n    चालण आले राह में कांटे बोवै सै पिया ।।4।<br><br>"
      },
      {
        "id": 4,
        "name": "4-चीज मिली सै लहणे आली.....",
        "story": "<b> वार्ता :- राजा ने जवाब दिया ।</b><br><br>\n\n    चीज मिली सै लहणे आली, हूर सुनैहरी गहणे आली,<br>\n    कन्चनपुर के रहने आली, चन्द्रकिरण नाम सै  ।। टेक।<br><br>\n\n    ना सुख की निद्रा सोऊंगा, नहीं मिली तै जिन्दगी खोऊंगा,<br>\n    टोहूंगा जै काबू चलज्या, पाज्याै जै फूल कमल सा खिलज्या,<br>\n    मिलते ही सारा दुख टलज्या गंगा केसा धाम सै  ।।1।<br><br>\n\n    चमका लाग्या गजब नूर का, मैं मारा मरग्या घूर का,<br>\n    हूर का परियां केसा बाणा, किसा जाणै सै प्रेम जगाणा,<br>\n    नहीं मिली तै पीणा-खाणा कती हराम सै  ।।2।<br><br>\n\n\n    जगाउंगा जै जागग्या- भाग, बुझाउंगा बुझगी तै आग,<br>\n    रही लाग री मेरै विष घूटूंगा,  प्रेम का प्याला हंस छुटूंगा,<br>\n    बेरा ना कद रस घूटूंगा, मालदे का आम सै  ।।3।<br><br>\n\n\n    लखमीचन्द मेर लेगा जिस दिन, फेर आराम रहैगा निस-दिन,<br>\n    जाणै किस दिन मेरा काम बणैगा, प्रेम का कस कै तीर तणैगा,<br>\n    कदे तै मालिक टेर सुणैगा, काजी आली बाम सै  ।।4।<br><br>"
      },
      {
        "id": 5,
        "name": "5-या कागज पै कौण कड़े....",
        "story": "<b>  वार्ता :- राजा मदन सेन और राणी नागदे के बीच फोटो के बारे में बात होती है।  राजा क्या कहता है। :-</b><br><br>\n\n\n    या कागज पै कौण कड़े की नार, तू जिसका मारया मरता  ।।टेक।<br><br>\n    क्यों गल में फांस घलाई, तनै झूठी तोहम्मोद लाई,<br>\n    या बिलाई गाहक चिड़े की,<br>\n    तनै लेगी उभार, कितका चुग्गा करता ।।1।<br><br>\n\n    के सौवै सै जाग, तनै सोची ना निरभाग,<br>\n    वा काली नाग बिड़े की, तेरे धर मारै फुंकार,<br>\n    डस लेगी क्यों ना डरता ।।2।<br><br>\n    तेरे जी नै होज्या2गा फजीता,  इनै तै आज तक कोए नहीं जीता,<br>\n    या सीता खून घड़े की, रावण तेरे बाहर,<br>\n    क्यों फन्दे के मैं घिरता ।।3।<br><br>\n\n\n\n    लखमीचन्द सतगुर की आड़ ले, मेरी तेगे तै नाड़ बाढ़ ले,<br>\n    काढ ले ज्यान शरण पड़े की, के थुकैगा संसार,<br>\n    अन्त में करी ओड़ नै भरता  ।।4।<br><br>"
      },
      {
        "id": 6,
        "name": "6-इसनै परे सी हटाले हो यो ....",
        "story": " इसनै परे सी हटाले हो यो किस पापण का फोटू ठा लिया ।।टेक।<br><br>\n    <b>राणी :-<br></b>\n\n    क्यूं तेरी गई बिगड़ अकल सै,  या तेरे घर में खड़ी फसल सै ,<br>\n    तेरी तै कौण असल सै, धोखा बड़े बड़या नै खा लिया ।।1।<br><br>\n    <b>राजा :-<br></b>\n\n    इस मैं मत समझै कोए अन्देशा, ले लूंगा मांगण तक का पेशा,<br>\n    बणग्या मैं नारद मुनि केसा, आसन शील नदी पै ला लिया   ।।2।<br><br>\n\n    <b> राणी :-<br></b>\n\n    तनै मैं सुणाऊं कथा बांच कै,  मेरे तू जाइए धड़ नै तांच कै,<br>\n    मरया भष्मासुर नाच नाच कै,  उसनै मजा इश्क का पा लिया ।।3।<br><br>\n    राजा :-<br></b>\n\n    सच्चे बन्दां का रूखाला हर सै, यो तेरा पड़ा रहण नै घर सै,<br>\n    भष्मासुर मरग्यार तै के डर सै,  एक वर तै विष्णु भी बहू बणा लिया ।।4।<br><br>\n\n    <b>राणी :-<br></b>\n\n    जिसनै बोलां के सेल सहे थे,  इसतै भी ज्यादा ब्योंत नए थे,<br>\n    ब्याैहवण रुक्मिणि नै शिशपाल गए थे,<br>\n    कुन्दनपुर में मुंह पिटवा लिया ।।4।<br><br>\n    <b>राजा :-<br></b>\n\n    वो शीशपाल भूल मैं सोग्या,  भूप नै काट लिया जिसा बोग्या,<br>\n    रुक्मिणि नहीं मिली तै के होग्या,<br>\n    एब बर तै सिर पै मोड़ धरा लिया ।।5।<br><br>\n    <b>राणी :-<br></b>\n\n    तेरै गया लाग इश्क का झटका, आशिकी बांस समझ लिए नट का,<br>\n    नहूष भूप स्वर्ग तै पटका, जिसनै इन्द्राणी पै ध्यान डिगा लिया ।।6।<br><br>\n\n    <b>राजा :-<br></b>\n\n    लखमीचन्द सै यो दुख दारुण, कोये बिरला लगै बात बिचारण,<br>\n    नहूष भूप नै इन्द्राणी कारण, एक बर तै इन्द्र का पद पा लिया ।।7।<br><br>\n"
      },
      {
        "id": 7,
        "name": "7-फोटू दियासिलाई नै....",
        "story": "फोटू दियासिलाई नै, मेरा दिया फूक कालजा मरग्या,<br>\n    शीलक कद हो ।।टेक।<br><br>\n    बस होगे कर्म रेख कै, बेमाता कै लिखे लेख कै,<br>\n    देख कै जल पर की मुरगाई नै, वा लरजती फिरै थी,<br>\n    मैं देख कै डरग्या, रही हद हो ।।1।<br><br>\n\n    ठीक मेरा सै कहणा, कसर बात में है ना,<br>\n    दो नैंना की चोट चलाई नै,<br>\n    मेरा धड़ पर तै सिर उतरग्या, रहया दरद हो ।।2।<br><br>\n    उसनैं मैं जाणूं सू सब तरहां,  क्यूंकर उड़ज्यां बिना परा,<br>\n    जो घरां राखरया बिन ब्याही नै,<br>\n    हूर का जोबन मद में भरग्या, जोंणसा मद हो ।।3।<br><br>\n\n    लखमीचन्द कह हरफ गिण कै, भजन बिन रोवैगा सिर धुणकै,<br>\n    सुण कै सांरगी की रूसनाई नै,<br>\n    फेर ध्यान ढोलक पै फिरग्या, रही गदा गद हो ।।4।<br><br>"
      },
      {
        "id": 8,
        "name": "8-तनै के सोची निरभाग ....",
        "story": "<b> वार्ता :- चन्द्रकिरण मदनसैन को कहती है ।</b><br><br>\n\n    तनै के सोची निरभाग फिरण लगया तरहां हंडेरू की,<br>\n    तनै के इस घर बिन सरज्यािगा  ।।टेक।<br><br>\n    के मेरी आच्छी लगी ना टहल, यू के करण लगा मेरी गैल,<br>\n    चिणा कै महल बसा लिए काग, फेर के खता पथेरू की,<br>\n    बिन बरतैं घर गिरज्या,गा ।।1।<br><br>\n    खोटा काम करै धिंगताणै, जले क्यूं ना दूध और पाणी छाणैं,<br>\n    या तेरी धरी सिराणै पाग, जगहां रख पावे शेरू की,<br>\n    मरूंगी जै छोड़ डिगरज्याजगा  ।।2।<br><br>\n    जिसनै  कह तूं बिजली घन की, वा तेरी ज्योत काढ लेगी तन की,<br>\n    जले सै या खांडू बण की आग, उड़ते पर जलैं पखेरू की,<br>\n    भाई की सूं जलकै मरज्यागा ।।3।<br><br>\n    लखमीचन्द छन्द नै धरगे, ऋषि बण तप करण डिगरगे,<br>\n    बहोत से मरगे करकै लाग, या चोटी शिखर समेरू की,<br>\n    तू इसा ना जो पार उतरज्यालगा ।।4।<br><br>"
      },
      {
        "id": 9,
        "name": "9-राहणदे क्यूं घणी मिलावै ....  .",
        "story": "<b> वार्ता :- राजा ने राणी की सुनी और कहने लगे कि राणी बात\n    मेरी सुन एक तरफ होकर बैठ जा मै राजा हूं, मैं जो\n    चाहूंगा सो करूंगा । अब क्या कहता है :-</b><br><br>\n\n\n    राहणदे क्यूं घणी मिलावै बात, करूंगा जो मन मेरे मैं,<br>\n    हटज्या  छेड़ै मतना ।।टेक।<br><br>\n    तेरे घेरे तै नहीं घिरूंगा, मैं मन चाही कार करूंगा,<br>\n    मेरा जी करैगा जड़े कै फिरूंगा दिन रात, घेर कै के मारैगी,<br>\n    अन्धेरे में, सांकल भेडै मतना ।।1।<br><br>\n    तेरे तै रहूं सूं के मैं दब कै, तेरा तै यो बोल जिगर मैं खबकै,<br>\n    सब कै तेरे केसा गात,  नैन का जो कोड़ा तेरे मैं ,<br>\n    खाल उधेडै मतना ।।2।<br><br>\n\n    जब तैं लाठ बणी फिरै मुलकी, समझती ना किसे नै अपणे तुल की,<br>\n    आगी या तै कुल की स्यात, लिकड़ आई बाल पटेरे मैं,<br>\n    पकड़ उखेड़ै मतना  ।।3।<br><br>\n    ये चार कली लखमीचन्द नै जड़ी, तमाशा तू देखें जा दूर खड़ी,<br>\n    तनैं के गर्ज पड़ी कमजात, पडूं चाहे कूए झेरे मैं,<br>\n    लागै नेड़ै मतना ।।4।<br><br>"
      },
      {
        "id": 10,
        "name": "10-हुर का चन्दकिरण सै नाम...",
        "story": "<b> वार्ता :- अब राजा मदनसैन कहने लगा कि मैं यहां से जा रहा\n    हूं और जब तक मुझे यह फोटू वाली नहीं मिलेगी, मैं\n    वापिस नहीं आऊंगा । राणी ने कहा, कि पति जी कहीं पर\n    मेरी जरूरत पड़ जाये तो मुझे याद कर लेना मैं उसी समय\n    तुम्हारी सेवा में हाजिर मिलूंगी । चलते-चलते क्या सोचता है ।</b><br><br>\n\n    हूर का चन्दकिरण सै नाम, सिंगलद्वीप जंजीरे मैं,<br>\n    बेटी नारायण सिंह की सै ।।टेक।<br><br>\n    मेरी पड़गी फसल पछेती, परीक्षा आए गयां की लेती,<br>\n    डाण नै हत्या सेती काम, मनुष्य तरबूज मतीरे मैं,<br>\n    चालज्या  पैनी बंकी सै ।।1।<br><br>\n    घणें तै दूर- दूर तै डर लिये, उसका रूप देखकै मर लिये,<br>\n    बहुत से कर लिये भूप गुलाम, नफा के गर्दन चीरे मैं,<br>\n    आशकी डोर पंतग की सै ।।2।<br><br>\n    भरया रस केले केसी घड़ मैं , दीखै सांस चालता धड़ मैं,<br>\n    महल की जड़ में रौंश तमाम, आ रही बहार जखीरे मैं ,<br>\n    खड़ी मेवा सब रंग की सै ।।3।<br><br>\n    गुरु मानसिंह करैं आनन्द, कटज्यां जन्म मरण के फन्द,<br>\n    लखमीचन्द बरत बिन दाम,  दमक जैसे सच्चे हीरे मैं,<br>\n    तेरी कथनी इसे ढंग की सै  ।।4।<br><br>"
      },
      {
        "id": 11,
        "name": "11-दीन से बेदीन हुआ....  .",
        "story": "दीन से बेदीन हुआ, घर तै बेघर हो लिया भाई,<br>\n    भगवान पै भरोसा करकै कन्चनपुर की सुरती लाई ।। टेक।<br><br>\n\n    साच माच रहा दीख हूर का, सुन्दर शरीर फोटू में,<br>\n    गोरे गात पै किसा सजरा, दखनी चीर फोटू में,<br>\n    मरणा जीणा लाभ हाण और मेरी तकदीर फोटू में,<br>\n    रांझे की सपनों की राणी जाणूं हीर फोटूं में,<br>\n    कारीगर नै ध्यान लगा कै, किसी करी सै चतुराई  ।।1।<br><br>\n\n    गोल-2  मुख चन्द्रमा सा खिली रोशनी तन में,<br>\n    गहणे के में लटपट जाणूं, देवी रही सिंगर भवन में ,<br>\n    जैसे रती के प्रेम से काम देव कै उठैं लोर बदन में,<br>\n    जाणूं भगतां नै भगवान मिलै मैं न्यू आनन्द दर्शन में ,<br>\n    हाथ पैर मुख शरीर की शोभा मद में भरी भराई ।।2।<br><br>\n\n    राज घरां में जन्मी पाछै,  आच्छी करणी करगी,<br>\n    दासी बान्दी टहल करैं, किसी मस्त जवानी भरगी,<br>\n    रूपवती सती शहजादी की, तसवीर देश में फिरगी,<br>\n    कै तै फेटूं ना मरणा होगा, या तै पक्की जरगी,<br>\n    बहुत राजे, महाराजे उसकी करते फिरै बड़ाई ।।3।<br><br>\n\n    घड़ी मिलण की, चमन खिलण की समय आगी तै जाणूं,<br>\n    ध्यान टेक कै मनै देख कै, सरमागी तै जाणूं,<br>\n    चोट जिगर में, कंचनपुर में, मनैं पागी तै जाणूं, <br>\n    घर बार गया, कष्ट सहया, मेरै लागी तै जाणूं,<br>\n    कह लखमीचन्द किस कै दुखै लागी चोट पराई ।।4।<br><br>"
      },
      {
        "id": 12,
        "name": "12-मैं पूरा सूं पैज परण का....",
        "story": "  <b> वार्ता :- मदनसैन सारी रात चलता रहा । सुबह सवेरे कंचनपुर\n    के गोरे पहुंच गया । एक बुढ़िया आरणें इकट्ठे कर रही\n    थी । मदनसेन उसके पास गया और क्या कहने लगा :-</b><br><br>\n\n    मैं पूरा सूं पैज परण का, ढंग होरया सै आज मरण का,<br>\n    महल बतादे चन्दकिरण का, मैं भूखा दर्शन का   ।।टेक।<br><br>\n\n    कुछ तै करिए काम अकल तै, फांसी काट घली जो मेरे गल तैं,<br>\n    बड़ी मुश्किल तै थारी नगरी पाई, खुश होग्या जब दई दिखाई,<br>\n    ना तै इस जंगल में होता ताई, ढेर मेरे तन का ।।1।<br><br>\n\n    अपणी समझ भेद खोलै सै, बण आधीन दास बोलै सै,<br>\n    तृष्णा डोलै सै रंग लादे, जाणै तूं शहर पनाह के कायदे,<br>\n    मनज्या  तै तू मेरा मनवादे त्यौहार वर्ष दिन का ।।2।<br><br>\n\n    जाणैं देश लगी हुई टुक नैं, सब रोवैं अप अपणे सुख नै,<br>\n    मेरे पिछले दुख नै कती भूलादे, चन्दकिरण तै मनै मिलादे,<br>\n    खिलज्याख तै तू आज खिलादे,  फूल मेरे मन का  ।।3।<br><br>\n\n    लखमीचन्द राम की माया,  भेद बात का बूझया चाहया,<br>\n    यो उसाए पाया जिसा सुणया सै, फर्क नहीं कुछ थोड़ा घणा सै,<br>\n    कंचनपुर थारा शहर बणया सै, सारा कंचन का ।।4।<br><br>"
      },
      {
        "id": 13,
        "name": "13-बाबा जी मेरे कान पाड़ले ....",
        "story": "बाबा जी मेरे कान पाड़ले बहुत घणा दुख पायां में,<br>\n    मेरी तृष्णा पूरी करदे आशा करकै आया मैं ।।टेक।<br><br>\n    मेरै होरी कर्म की हाणी , मुख से नहीं निकलती बाणी,<br>\n    करकै नैं तेरी सेवा पाणी, पड़या रहूं तेरे पांया में  ।।1।<br><br>\n    बहुत घणां मनैं दुख ओटया सै, भाग मेरा सब तरिया लोटया सै,<br>\n    इब सब क्याहें का टोटा सै, कदे खेलू था धन माया में ।।2।<br><br>\n    दुख विपता में मरण लागरया,  कष्ट गात में भरण लागरया,<br>\n    दो दिन तै न्यूंए फिरण लागरया, भूखा और तिसाया में ।।3।<br><br>\n    लखमीचन्द बेढंग हो रहया सूं, सब तरियां तै नंग हो रहया सूं ,<br>\n    गरमी के में तंग हो रया सूं , मनैं बिठा ले छाया में ।।4।<br><br>"
      },
      {
        "id": 14,
        "name": "14-समझ गया तेरी बात नै....",
        "story": "समझ गया तेरी बात नै,  जिस कारण बणै फकीर,<br>\n    मरै सै खटक का मारया ।।टेक।<br><br>\n\n    तेरे में कुछ ना कुछ सै टुक, जिस तै सारा छुटया सुख,<br>\n    सहन करया ना दुख गात नैं, डोब गई कोए बीर,<br>\n    यो मतलब सै सारा  ।।1।<br><br>\n    कित का सन्त बणै फेर रोवै, सहम अगत में कांटे बोवै,<br>\n    क्यों खोवै जात-जमात नै, रहा खाली पीट लकीर,<br>\n    लिकड़ग्या सांप था भारया ।।2।<br><br>\n\n    तनै धूणे पै पैर गाड दिया, के तेरे कारण छोड़ लाड़ दिया,<br>\n    के काढ दिया पिता मात नै, न्यू फूटी तकदीर,<br>\n    पाटग्या कुणबे तै न्यारा ।।3।<br><br>\n\n    लखमीचन्द पवाड़ा कोड, तू के करैगा मेरी ओड़,<br>\n    मत छोड़ कुटम्ब के साथ नै, जा घर अपने धरधीर,<br>\n    ना तै कुणबा रोवै थारा ।।4।<br><br>"
      },
      {
        "id": 15,
        "name": "15-मदनसैन, बाबा के आगै ....",
        "story": " मदनसैन, बाबा के आगै बैठग्या अपने कान करकै,<br>\n    बाबा जी नै करया भेष में सतगुर जी का ध्यान करकै ।।टेक।<br><br>\n    मुश्किल होती ना बात मर्द नै, हांगा करकै खेग्या दरद नैं,<br>\n    एक मिनट में पैनी करद नै, गेर दिया लहू लुहान करकै  ।।1।<br><br>\n    ठीक-ठाक बरताव करया गया, काचे कानां में घाव करया गया,<br>\n    तेरे लिए न्यूं भाव करया गया, खुद अपना स्थान करकै ।।2।<br><br>\n    मतलब तेरा छांट गया था, न्यूं अपना दिल डाट गया था,<br>\n    पहलम तै न्यूं नाट गया था, सुन्दर उमर नादान करकै  ।।3।<br><br>\n\n    लखमीचन्द सही छन्द गाइए, जा बच्चा कितै खाईए कमाईए,<br>\n    मत बाणें कै बटटा लाइए, रहिए ठीक ईमान करकै ।।4।<br><br>"
      },
      {
        "id": 16,
        "name": "16-मनै बतादे बाबा जी तेरे ....",
        "story": "मनै बतादे बाबा जी तेरे मन का ठीक विचार के सै,<br>\n    तू बाबा वा राजदुलारी, उसके लायक कार के सै ।। टेक।<br><br>\n\n    इसा करणिएं नै पिटवा दे, नाड़ फेरे तैं खोज मिटवादे,<br>\n    हाथ करे तै हाथ कटवा दे, इसी उत तै प्यार के सै  ।।1।<br><br>\n\n    कुणसे दुख नै मेटया चाहवै,  के तू भरणा पेटा चाहवै,<br>\n    उसतै क्यूं तू फेटा चाहवै, तेरा उसका व्यवहार के सै ।।2।<br><br>\n\n    तेरै के बूम मिलण की उठी, क्यूं तेरी आ कै किस्मत फूटी,<br>\n    मुंह की मीठी, पेट की झूठी, इसी का एतबार के सै ।।3।<br><br>\n\n    कहै लखमीचन्द वा काटै धरती, उसतै सारी दुनियां डरती,<br>\n    नहीं किसे तै प्रेम करती,  ना हे समझती प्यार के सै । ।।4।<br><br>"
      },
      {
        "id": 17,
        "name": "17-इश्क विषय में रोंए जांगा ....",
        "story": " इश्क विषय में रोंए जांगा ना दुख भरणा चाहिए,<br>\n    चिता बणाली मरण की खातिर, जल कै मरणा चाहिए ।।टेक।<br><br>\n\n    चोट लगी ना करूं मक्क़र मैं, इब कित मार मरूं टक्कर मैं ,<br>\n    चन्दकिरण के बहम चक्कर में, न्यूं नहीं फिरणा चाहिए  ।।1।<br><br>\n\n\n    अड़ बैठया बुरी राड़ के उपर, पां सैं विघन बाड़ के उपर,<br>\n    नहीं जलूं तै नाड़ के उपर तेगा धरणा चाहिए ।।2।<br><br>\n    लिकड़ लिया अपने घर में तैं,  राज पाट माया जर में तै,<br>\n    कै मेरे सिर पै अम्बर में तै, गोला गिरणा चाहिए।  ।।3।<br><br>\n    फायदा हुआ ना कुछ आवण में, जवानी पण का रंग लावण में<br>\n    लखमीचन्द कहै गावण में, गुरू का शरणा चाहिए ।।4।<br><br>"
      },
      {
        "id": 18,
        "name": "18-दोनुवां में तै एक काम कर ....",
        "story": "<b>दोनुवां में तै एक काम कर पिछला दर्द भुलादे,<br>\n    चन्दकिरण का महल बता ना आग चिता में लादे  ।।टेक।<br><br></b>\n\n    और सहारा ना दिखया बस लिया तेरा शरणा सै<br>\n    इसमें उक चूक ना रहणी जो विध्ना नै बरणा सै,<br>\n    मैं छतरी सूं हठ का पूरा जी कै के करणा सै,<br>\n    कै तै फेटू चन्दकिरण तै,  ना जल कै मरणा सै,<br>\n    होगा धर्म तेरा ताई री, एक जीव की ज्यान बचादे ।।1।<br><br>\n\n    करूं गुजारा गरीब नगर में जिगर छो लिए मतना रे,<br>\n    धर्म करम का भेद समझ कै घाट तोलिए मतना रे,<br>\n    अपनी मेरी इन बातां का भेद खोलिए मतना रे,<br>\n    चुपका-2 पीछै आज्या कती बोलिए मतना रे,<br>\n    एक आरणा जड़ैं गेरू उड़ै चौक में पैर जमादे  ।।2।<br><br>\n    दिल का दूर अन्धेरा करकै किसा करया प्रकाश तनै,<br>\n    मेरे पै असहान आज यो कर दिया ताई खास तनै,<br>\n    एक परदेशी माणस की पूरी कर दी आस तनै,<br>\n    मेरे जीवण का ब्योंत बणा दिया वा ताई शाबास तनै<br>\n    राम करै तू जुग जुग जियों निभा दिए सब कायदे ।।3।<br><br>\n\n    आगै-आगै चालिए ताई तूं करिये काम होशयारी का,<br>\n    सोच समझ कै पां धरिए तनै बेरा नगरी सारी का,<br>\n    चाल कै महल बतादे चन्दकिरण राजदुलारी का,<br>\n    जड़ै आरणा तू गेरै उड़ै महल समझलूं प्यारी का,<br>\n    फेर लखमीचन्द ना हटै हटाया तू एक बै जगह दिखादे ।।4।<br><br>"
      },
      {
        "id": 19,
        "name": "19-देख्यां चन्दाकिरण का महल....",
        "story": "देख्या चन्द किरण का महल, बाबा नै ली मार पलाथी ।। टेक।<br><br>\n\n    गाऊँ झूठे नागड़ रागड़ खागड़ की ज्यू टाड रहा,<br>\n    हुए बाहर नगर तै सुरती हर तै घर तै फोटू काढ रहा,<br>\n    करूं शोर शराबा तुरन्त खराबा बाबा चिमटा गाड रहा,<br>\n    जब गई दीख मेरै बली डीक तूं घाल दे भीख भिखारी मैं,<br>\n    किसे मीठे बोल दई काया छोल रही कोयल कूक अटारी मैं,<br>\n    क्यूं ना ब्याह करवावै लाल खिलावै के थ्या वै मजा कवारी मैं,<br>\n    कदे ना चाले जुड़ा कै बहल, कदे ना लाए घूंघट गाती  ।।1।<br><br>\n\n    लिहाज करैं थे ताज धरैं थे राज करैं थे घर उपर,<br>\n    सुण प्रेम नड़ी मेरै नाग लड़ी बिखा पड़ी नर उपर,<br>\n    सुण फोटू आली झड़गी लाली लटा बढ़ाली सिर उपर,<br>\n    महिमा बाणी कोन्यां जाणी मार राणी तै होड आया,<br>\n    बण मुद्रा आला ली मृग छाला काला काम्बल ओढ़ आया,<br>\n    मेरी अक्ल वही के कसर रही मैं कईं-कईं पहरानी छोड़ आया<br>\n    कदे मसलूं था अतर फलैल, थे पायां में बूंट बिलाती ।।2।<br><br>\n\n    घर तै लिकड़गे नक्शे- झड़गे छाले पड़गे पायां में,<br>\n    घटग्या बल तै ना बोलू छल तै बड़ी मुश्किल तै आया मैं,<br>\n    सुण फोटू आली झड़गी लाली राख रमाली काया मैं,<br>\n    किस्मत सोगी कांड़े बोगी कुछ तेरी खोगी तस्वीर मनैं,<br>\n    हम नाथ नये बड़े कष्ट सहे गए मार अदा के तीर मनैं<br>\n    हुये कईं बरस रहा तरस तू दर्श दे दिये बीर मनैं,<br>\n    बाबा कर रहा धूणे पै फैल, जाणूं कोए मदिरा पी रहा हाथी ।।3।<br><br>\n\n    मैं चला कुराह मेरै लगा छुरा माशूक बुरा हो दुनियां में,<br>\n    मैं रहा शिशक मेरै लगी चश्क इश्क मूढ ना गुनियां में,<br>\n    मेरी याहे नीत कद होगी जीत रही बीत ऋषि और मुनियां में ,<br>\n    आशिक मिलता हाथ मसलता चलता बाबा हार रहा,<br>\n    क्यूं ना मुट्ठी भीचै डोरी खींचै झांखी नीचै यार रहा,<br>\n    सुण चन्दकिरण मालिक की शरण चमटे तै चरण चुचकार रहा,<br>\n    लखमीचन्द कर दुनियां की शैल, हिम्मत का राम हिमाती ।।4।<br><br>"
      },
      {
        "id": 20,
        "name": "20-मेरे दुख सुख की जाणैं ....",
        "story": "मेरे दुख सुख की जाणैं कोन्यां ध्यान कड़ै सै तेरा,<br>\n    कित तै धूमा आवै सै यो जी घबराग्याा मेरा   ।।टेक।<br><br>\n\n    किसनै धूणा ला राख्या सै, सांस लेण का ना राह राख्या सै,<br>\n    किसनै धूमा ठा राख्या सै, ले बहार लिकड़ कै बेरा  ।।1।<br><br>\n\n    के कोए साधै सौंण आदमी,  देख तावली जौण आदमी,<br>\n    मनै बतादे कोण आदमी कोर सुलगती ले रहा  ।।2।<br><br>\n\n    अलग रहूं सूं न्यारे महल मैं, कुकर्म रच दिया म्हारे महल मैं ,<br>\n    इस धूमें तै सारे महल में होग्या घोर अन्धे रा   ।।3।<br><br>\n\n    लखमीचन्द कहै छन्द धर कै, किस नै काम करया ना डर कै,<br>\n    म्हारे महल की जड़ में धूमा करकै किसनै ला लिया डेरा  ।।4।<br><br>"
      },
      {
        "id": 21,
        "name": "21-हो बाबाजी धूणां ठाले....",
        "story": "<b>  वार्ता :- मदन सेन धूणा लगा लेता है । धूमा चन्दकिरण के महल में जाता हे तो बान्दी  क्या  कहती है ।</b><br><br>\n\n\n    हो बाबाजी धूणां ठाले, धूमा आवै से घर म्हारे में  ।।टेक।<br><br>\n\n    दिखै कार करै घणी ढेठी, तनै तकदीर लिखा ली हेठी,<br>\n    राजा नारायण सिंह की बेटी, चन्दकिरण रहै चौबारे में ।।1।<br><br>\n\n    पूरा सै पैज परण का, टाला करदे कुबध करण का,<br>\n    बाबा जी तेरे मरण का रूक्का, पड़ज्यागा जग सारे मैं ।।2।<br><br>\n\n    जब तेरी मछली सी फंस लेगी, वा तेरी काया नै कस लेगी,<br>\n    बाबा जी तनै डस लेगी, एक रूक री नाग पिटारे मैं  ।।3।<br><br>\n\n    लखमीचन्द सही ध्यान नहीं सै, तेरै बाबा धर्म ईमान नहीं सै,<br>\n    रे मूर्ख तनै ज्ञान नहीं सै, समझदार जा समझ इशारे मैं  ।।4।<br><br>"
      },
      {
        "id": 22,
        "name": "22-बाबाजी जाइये ऊठ....",
        "story": "<b> वार्ता :- अब बान्दी भी समझ गई यह साधु नहीं है ।  यह तो इश्क\n    के चक्कर में घूम रहा है । अब बान्दी क्या कहती है ।</b><br><br>\n    बाबाजी जाइये ऊठ,  महल चन्दकिरण कंवारी का,<br>\n    मर्द का आडै काम कती कोन्यां  ।।टेक।<br><br>\n    हीजड़ा बण कै आप रहा, तन पै भारी कष्ट सहा,<br>\n    गया अर्जुन का पिंड छूट, बोल लिकड़या महतारी का,<br>\n    इसा तू मर्द जती कोन्यां  ।।1।<br><br>\n    टूटज्याागी जै या घणी खिंचादी, तनै दुनियां कै बात जचा दी,<br>\n    मचादी कुन्दनपुर में लूट, ब्याचह था रूकमण गिरधारी का,<br>\n    इसी तेरी तेज रती कोन्या  ।।2।<br><br>\n\n\n    क्यूं हांडै सै भूखा प्यासा मरता, क्यों फिरै भेष फकीरी भरता,<br>\n    शिवजी फिरता चारूं खूंट, नादिया ले असवारी का,<br>\n    इसी या पार्वती कोन्यां  ।।3।<br><br>\n\n    लखमीचन्द ले मान कहा, दिखादूंगी फन्दे कै बीच फहया,<br>\n    रहा विष की प्याली घूंट, रोग लगै इश्क बीमारी का,<br>\n    तनै तै या बरै पति कोन्या  ।।4।<br><br>"
      },
      {
        "id": 23,
        "name": "23-धूणां ठाले हो बाबा जी, ....",
        "story": "<b>वार्ता :- बान्दी फिर कहती है ।</b><br><br>\n\n    धूणां ठाले हो बाबा जी, म्हारी चन्दकिरण दुख पावै सै ।।टेक।<br><br>\n    <b>बान्दी :-<br></b>\n\n    जै मेरी नहीं बात नै गुणता, पाछै रो कै सिर नै धुणता,<br>\n    सौ बर कहली एक ना सुणता, किसा बीजू की ढाल लखावै सै ।।1।<br><br>\n    <b>बाबा :-<br></b>\n\n    मनै आडै धूणां ला लिया बान्दी, तेरा मतलब पा लिया बान्दी,<br>\n    मनै तेरा के ठा लिया बान्दी, इसी करडी धौंस दिखावै सै ।।2।<br><br>\n    <b>बान्दी :-<br></b>\n\n    आड़ै नहीं सै जो तू सींहले, बाबा भगती का रस पीले,<br>\n    जीणां हो तै कुछ दिन जीले, क्यूं अपणी मौत बुलावै सै ।।3।<br><br>\n    <b>बाबा :-<br></b>\n\n    बता तू कौंण कडे तै आई, तेरे केसी ना उत लुगाई,<br>\n    मनै जितणी पकड़ी नरमाई, तू दूणी सिर चढ़ती आवै सै ।।4।<br><br>\n    <b>बांदी :-<br></b>\n\n    बणी बणाई बात राहण दे, अपणी आच्छीद स्यात राहण दे.<br>\n    दबी दबाई आग राहण दे, जलैगा क्यों सूती आग जगावै सै ।।5।<br>\n\n\n    <b>बाबा :-<br></b>\n    इसा ना कोए डरज्या , तेरे कहे तै उठ डिगरज्याै,<br>\n    तू सिर मार कै बेशक मरज्या,,  बाबा के घूणा ठावै सै ।।6।<br><br>\n    <b>बान्दी :-<br></b>\n\n    बाबा जी तनै होश नहीं सै, जीभ तेरी खामोश नहीं सै,<br>\n    इसमैं मेरा दोष नहीं सै, म्हारी चन्दकिरण तनै ताहवै सै ।।7।<br>\n\n    <b>बाबा :-<br></b>\n\n    लखमीचन्द इसे छन्द स्यालदे, इसका सारा पता हाल दे,<br>\n    जा उस चन्दकिरण नैं घाल दे, जो मनैं ताहणा चाहवै सै ।।8।<br><br>"
      },
      {
        "id": 24,
        "name": "24-जा उस चन्दकिरण तैं कहदे....  .",
        "story": "<b> वार्ता :- अब बान्दी की बात सुनकर बाबा बान्दी को क्या कहता है।</b><br><br>\n\n    जा उस चन्दकिरण तैं कहदे, घूणां ना ठाए तै उठैगा  ।।टेक।<br><br>\n\n    मैं बाबा सूं सादा भोला, और मैं घणां करूं ना रोला,<br>\n    मेरे धोरै एक गजब का गोला, जो थारे महलां में फूटैगा ।।1।<br><br>\n\n    जुणसी तनै चीज लागती हो प्यारी, वा ना सै दिल तै न्याोरी,<br>\n    थारे महलां में केशर क्यारी, उसका बाबाजी रंग लूटैगा ।।2।<br><br>\n\n    निशाना ठीक-ठीक ताकरया, ल्हको कै कोन्यां बात राख रहया,<br>\n    थारे महलां मैं आम पाकरया, उसका प्रदेशी रस घूटैंगा  ।।3।<br><br>\n\n    बात का देणा चाहिए अर्दा, थारे मैं ना सै इतणी श्रद्धा,<br>\n    के पाटै धरती का पर्दा, के अम्बर नीचे नैं टूटैगा  ।।4।<br><br>\n\n    विपता ले ली मोल सहम मैं, दुनियां कोन्यां रही रहम मैं ,<br>\n    लखमीचन्द गावण के बहम में, चौकस मरकै पांडा छूटैगा ।।5।<br><br>"
      },
      {
        "id": 25,
        "name": "25-मैं क्यों भांजी मारूं थारे ...",
        "story": "मैं क्यूँ भांजी मारूं थारे बन्धे प्रेम के पाले में,<br>\n    थारे आपस के मा चलैं इसारे, ना भूंडी बणू बिचाले में ।।टेक।<br><br>\n\n    और सहारा ना साथ इसा सै, कदे ना देख्या नाथ इसा सै,<br>\n    बाबा जी का गात इसा सै जांणू गोभ फूट रही डाहले में ।।1।<br><br>\n\n    इसी मत बठै भारी हो कै, घर कुणबे तै न्यारी हो कै,<br>\n    चन्दकिरण तू कवारी हो कै पैर धरै मत चाले मैं ।।2।<br><br>\n\n    देखती नहीं इज्जत का ढंग, लागगी करण इश्क का जंग,<br>\n    के फायदा इस बाबा के संग, छोहरी जिन्दी गाले मैं ।।3।<br><br>\n\n    लखमीचन्द कर्म कित सोग्या, बाबा तनै दीन दुनी तै खोग्या,<br>\n    तेरा लिकड़णा मुश्किल होग्या, तू मकड़ी फंसगी जाले में ।।4।<br><br>\n"
      },
      {
        "id": 26,
        "name": "26-बिराणे माणस मरवावण का ....",
        "story": "<b>वार्ता :-  अब मदनसैन चन्द्रकिरण को कहता है ।</b><br><br>\n\n    बिराणे माणस मरवावण का किसनै लाड बताया था  ।।टेक।<br><br>\n\n    पांडों लोग बणां मैं फिरगे, कई बै होगी मरगे-मरगे,<br>\n    फिर भी राज जोर का करगे, जिसा कुछ जूए मैं जिताया था ।।1।<br><br>\n\n    एक दिन छत्रियां नै धार ली खोटी, काट गरी भ्रगु वंश की बोटी-2,<br>\n    आंच ना गई उस्बग की ओटी, खजाना भरया रिताया था ।।2।<br><br>\n\n    ना कर्मां की रेख टली, राजा बणा स्वर्ग तक पिली,<br>\n    नहुष नै अजगर की देह मिली, अगस्त्य मुनी घणा सताया था ।।3।<br><br>\n\n    लखमीचन्द दो दिन के दर्शन मेले, फिर उड़ज्यां हंस अकेले,<br>\n    हम सैं उन ऋषियां के चेले, भृगु नै विष्णु लताया था  ।।4।<br><br>"
      },
      {
        "id": 27,
        "name": "27-री कदे तलै आणं पडै ना ....",
        "story": "री कदे तलै आणं पडै ना हटज्याढ अलग मंडेरे तै  ।।टेक।<br><br>\n\n    तेरा सै बान्दी का दरजा, बता तेरै धूणा लावण में के हरजा,<br>\n    कदे बाबा जी मरज्याा, री तेरे पुतली फेरे तै  ।।1।<br><br>\n\n    बाबा नहीं कदे परण तै हिलै सैं, ला दिया धूणा इब नहीं टलैं सै,<br>\n    तेरी लप तप जीभ चलै सै,  उगल दे कदे जहर गवेरे तै ।।2।<br><br>\n\n    बान्दी परे नै बैठ उठज्या, तू जाणै कदे बाबा जी रंग लूटज्या ,<br>\n    ना तै पड़ते नाड़ टूटज्या , मैं न्यू समझांउ तेरे तै ।।3।<br><br>\n\n    जी जा लिया सौ सौ घाटी, न्यूं दिल में गई लाग उचाटी,<br>\n    लखमीचन्द पिरवा में नै जांटी, ढाई क कोस ननेरे तै  ।।4।<br><br>"
      },
      {
        "id": 28,
        "name": "28-बान्दी हो कै ठाडू ....",
        "story": "<b> वार्ता :- अब बाबाजी बान्दी को क्या जवाब देता है।</b><br><br>\n\n    बान्दी हो कै ठाडू घमकावण का,<br>\n    तेरा के हक सै इस बाबा नै तावहण का ।।टेक।<br><br>\n\n    स्वाद बात भरी मीठी रस की हो सै,<br>\n    मत गर्व करै जिन्दगी दिन दस की हो सै,<br>\n    हांसी मसकरी आपस की हो सै,<br>\n    या हवा रोकणी किसके बस की हो सै,<br>\n    धूमें का सभा हवा के साथ आवण का  ।।1।<br><br>\n\n    सच्चे दिल तै धूणे नै सेहरा सूं,<br>\n    तनैं गाल बकी मैं हीणां बण खेरयां सूं,<br>\n    धरती नै ओट लिया अम्बर नै गेरया सूं ,<br>\n    बता मैं बदमाशी का के मुद्दा ले रहा सूं,<br>\n    लिये मेट उमाहया मेरै तोहमन्द लावण का ।।2।<br><br>\n\n    जिस नै नाम लिया उसनै मेरी स्याहमी करदे,<br>\n    जो करणी हो मुंह पै बदनामी करदे,<br>\n    नाश हुया करै जो बुरा हरामी करदे,<br>\n    घर त्याग दिया थारी कौण गुलामी करदे,<br>\n    चाहे सिर कटज्याौ पर ना धूणा ठावण का ।।3।<br><br>\n    मन मारे बिन सत का मेल नहीं सै,<br>\n    धर्म करे बिन या फलती बेल नहीं सै,<br>\n    चाहे कूट लिए इन तिल्लां मैं तेल नहीं सै,<br>\n    लखमीचन्द गाणा हांसी खेल नहीं सै,<br>\n    दुनियां करैगी जिकर तेरे गावण का  ।।4।<br><br>\n"
      },
      {
        "id": 29,
        "name": "29-सोवै सै के डाण अटारी मैं....  .",
        "story": "सोवै सै के डाण अटारी मैं,  मेरा दम लिकड़ण नै होरा रै,<br>\n    गए घर की तूं बैठी हो लिए  ।।टेक।<br><br>\n\n    लागरी मुझ पापी की कजा, तूं सोवती पाई मनै आई लजा,<br>\n    यो मजा मिल्याी तेरी यारी मैं,  तेरे कारण जिन्दगी खोरया रै,<br>\n    गए घर की एक बर बोलिये ।।1।<br><br>\n\n    कदे मनैं लोग कहैं थे भूप, आज बणग्या पक्का बेकूफ,<br>\n    रूप जाणैं पड़ रहा तेल अंगारी मैं , किसा चन्दन केसा पोरा रै,<br>\n    गए घर की तनै हम मोह लिए ।।2।<br><br>\n\n    इब मनै कहैं सैं लोग अनाड़ी, तनैं मेरी बणी हुई बात बिगाड़ी,<br>\n    तेरी फूलवाड़ी की क्यारी मैं,  यो आणा चाहवै भौरा रै,<br>\n    गए घर की बैठ खश्बो लिए ।।3।<br><br>\n\n    करै थी घोड़ी जितणा दंगा, जाणूं, नशे बाज पी रहा हो भंगा,<br>\n    श्री गंगा महतारी मैं, वो लखमीचन्द ब्राह्मण बोरया रै,<br>\n    गए घर की धर्म के जौ लिए ।।4।<br><br>"
      },
      {
        "id": 30,
        "name": "30-बाबाजी की श्यान देख कै ....",
        "story": "<b> वार्ता :- जब राजकुमारी की आंख खुली तो अपने पास बाबा\n    को देखती है ।</b><br><br>\n\n    बाबाजी की श्यान देख कै शीलक होगी धड़ मैं,<br>\n    चन्दकिरण नै हाथ पकड़ कै बिठा लिया जड़ मैं  ।।टेक।<br><br>\n\n    चा मैं भरी भराई डोलै, सारा भेद बात का खोलै,<br>\n    प्रेम करै और मीठी बोलै ज्यूं कोयल कूकै बड़ मैं  ।।1।<br><br>\n\n    भर्म बातां के फूट लिए, जोबन का रंग लूट लिये<br>\n    बाबा जी रस घूंट लिये, भरा केले केसी घड़ मैं ।।2।<br><br>\n\n    बाबाजी तेरी टहल बजाऊं, सच्चे दिल से प्रेम बढाऊं,<br>\n    मैं मोरणी बण के आंसू ठाऊं, तू मोर नाचिए झड़ मैं  ।।3।<br><br>\n\n    लखमीचन्द तन में शीलक पड़ी, तेरी सेवा में नार खड़ी,<br>\n    शुभ दिन और शुभ घड़ी, मोती पिरोया गया लड़ मैं  ।।4।<br><br>"
      },
      {
        "id": 31,
        "name": "31-अरै बान्दी हम नै भी सुण ....",
        "story": "अरै बान्दी हम नै भी सुण लेण दे यू किस का बोल सै ।।टेक।<br><br>\n    <b>बान्दी :-<br></b>\n\n    तेरा धड़ तै सिर तारा जागा, जग तै खोया सारा जागा,<br>\n    बिन आयी में मारा जागा, यू भरया हुआ पिस्तौल सै  ।।1।<br><br>\n\n    <b>बाबा :-<br></b>\n\n    ध्यान बाबा का कारज सारण का, बाबा जी ना प्रण हारण का,<br>\n    बिराणे मानस के मारण का बान्दी किसा मखौल सै ।।2।<br><br>\n\n\n\n        <b>बान्दी :-<br></b>\n\n    बड़ी करड़ी दिल ढेठी सै,  बाप कै एक जन्मी जेठी सै,<br>\n    नारायण सिंह राजा की बेटी सै, वा जिनस अनमोल सै ।।3।<br><br>\n\n    मैं उसनै देख प्रेम भरलूंगा, इसा ना सूं जो बचना तै फिर लूंगा,<br>\n    बांदी मैं भी दर्शन करलूंगा,  जै चंदा सा मुंह गोल सै ।।4।<br><br>\n\n    के तेरा बोया ईख साझै सै , सिर पै मौत खड़ी गाजै सै,<br>\n    तेरे दम पै दांती बाजै सै,  उसका सख्तण कन्ट्रोल सै ।।5।<br><br>\n\n    लखमीचन्द नहीं पढरया सै,  गुरु की दया तै दिल बढ़रया सै,<br>\n    मेरी छाती पै कोल्हू गढ रा सै, पता ना किसकै छोल सै ।।6।<br><br>\n"
      },
      {
        "id": 32,
        "name": "32-हे मैं मरगी, इस बाबा जी  ....",
        "story": "<b> वार्ता :- बादी के कहने से चन्दकिरण ने एक नजर बाबा को\n    देख्या तो बहुत सुन्दर था ।\n    दोनों का कोई पिछले जन्म का भी संस्कार था । चन्दजकिरण देखकर चकित रह जाती है ।\n    क्यां कहती है ।</b><br><br>\n\n    हे मैं मरगी, इस बाबा जी नै ज्यान काढली मेरी ।।टेक।<br><br>\n\n    मेरा तै सांटा भी ना संटता, आधपा खून रोज का घटता,<br>\n    हे ना डटता यू जोबन बेईमान, दखे मनैं आवण लगी अन्धेरी ।।1।<br><br>\n\n    इसकी श्यान जिगर मे रमकै, यो किसी बात करै थम-थम कै,<br>\n    हे इसकी चमकै, चन्द्रमा सी श्यान, जाणू कोए पड़या बिड़े में केहरी ।।2।<br><br>\n\n    यो बाबा सै ऐस अमीरी भोगया,  होरया सै ब्याह करवावण जोगा,<br>\n    हे कद होगा मेरी शादी का पकवान, घर-घर उठी फिरैं चंगेरी ।।3।<br><br>\n\n    लखमीचन्द मरी मैं धिंगताणा, मर्ज नै तै मरिजे इश्क पछाणैं,<br>\n    के जाणैं वो त्रिलोकी भगवान, दखे मैं ना झूठा ओड़ा ले रही ।।4।<br><br>"
      },
      {
        "id": 33,
        "name": "33-बोली रै, बोली रै, कौण या ....",
        "story": "<b> वार्ता :- जब राजकुमारी झांकी के पास आई और उसने अपनी\n    बान्दी को आवाज दी तो बाबा जी को देखकर चक्कर\n    खाकर गिर जाती है । तब बाबा जी क्या कहने लगा ।</b><br><br><br>\n\n    बोली रै, बोली रै, कौण या इसका उरे नै मुंह करवाइयो ।।टेक।<br><br>\n\n    चलता सांस दिखता धड़ मैं,  लरज गाड़ी केसी फड़ में,<br>\n    या और कौण दूसरी जड़ मैं , होली रै,  होली रै,<br>\n    कौण या इसका उरे नै मुंह करवाइयो ।।1।<br><br>\n\n    रंग रूप हुसन में चातर, चलै जाणै इन्द्र सभा की पात्र,<br>\n    अपणे बोलण बतलावण खातर, टोहली रै, टोहली रै,<br>\n    कौण या इसका उरे नै मुंह करवाइयो ।।2।<br><br>\n\n    के फायदा सै कमर कसे मैं,  तू राजी ना ढूंड बसे मैं,<br>\n    मद जोबन के इश्क नशे मैं, सोली रै, सोली रै,<br>\n    कौण या इसका उरे नै मुंह करवाइयो ।।3।<br><br>\n\n    लखमीचन्द कहै छन्द धरकै, आनन्द होगा दर्शन करकै,<br>\n    बतादे या कौण मण्डेरे पर कै, डोली रै, डोली रै,<br>\n    कौण या इसका उरे नै मुंह करवाइयो ।।4।<br><br>"
      },
      {
        "id": 34,
        "name": "34-करणी ना ठीक लड़ाई हे....",
        "story": "<b>  वार्ता :- राजकुमारी अपनी बान्दी से कहने लगी कि इस बाबा\n    जी को फिर उठने के लिए नहीं कहना क्योंकि साधुओं से\n    बैर लगाना ठीक नहीं होता । ये श्राप दे देते हैं, इनका\n    वचन सच्चा होता है । राजकुमारी ने बान्दी से क्या कहाः</b><br><br>\n\n\n    करणी ना ठीक लड़ाई हे, कदे कोए साधु सन्त सताया जा ना ।।टेक।<br><br>\n\n    शकुन्तला नै करया दुर्बाशा का मोहना, दे दिया श्राप पड़या फिर रोना,<br>\n    सती अनसुईया केसी कोन्यां, होया अवगुण माफ कराया जा ना ।।1।<br><br>\n\n\n    तनैं इस बाबा जी तै के काम पड़ा, इसनै न्यूं मत कहिये होज्या  खड़ा,<br>\n    रावण ऋषियों के साथ लड़ा, कदे न्यूंये सारा कुटम्ब खपाया जा ना ।।2।<br><br>\n\n\n    साठ हजार सगड़ के मरे, गर्व करया ना ऋषियों तै डरे,<br>\n    वैं कपिल मुनि नै फूक गिरे,  कदे न्यूंये कुणबा भष्म बणया जा ना ।।3।<br><br>\n\n\n    लखमीचन्द शुक्र फायदे में, प्रेम घणां था कृष्ण राधे मैं,<br>\n    लगी सरमिष्टा बेकायदे मैं,  लगा कच्छ केसा श्राप हटाया जा ना ।।4।<br><br>"
      },
      {
        "id": 35,
        "name": "35-जीवती गुण भूलूं ना तेरा....",
        "story": "<b> वार्ता :- चन्द्रकिरण अपनी सास को कहती है।</b><br><br>\n\n    जीवती गुण भूलूं ना तेरा, तू मेरे बालम नै बुला दे नै ।।टेक।<br><br>\n    आ बैठ करैं कुछ सलाह, नाव डूबै के करले मलाह,<br>\n    री मैं गौतम की सिला पड़ी सूं, तू रघुबर बणकै ठोकर लादे नै ।।1।<br><br>\n\n\n    मेरी गैल हुआ किसा चाला, मनैं देही का कर लिया गाला,<br>\n    री उस रितुपरण की ढालां, नल नै तूं कुन्दनपुर पहुंचा दे नै ।।2।<br><br>\n\n    विपता पड़ी बे अनुमान, इसनै तू निश्चय करकै जान,<br>\n    बणकै अन्जनी का हनुमान, सिया का पता बता दे नै ।।3।<br><br>\n\n    लखमीचन्द झाल नहीं डटती, ना मेरी रैन चैन से कटती,<br>\n    मैं इस तरियां फिरूं भटकती, ज्यों कृष्ण छोड़ गए राधे नैं ।।4।<br><br>"
      },
      {
        "id": 36,
        "name": "36-मरवा कै पति बिराणा....",
        "story": "<b> वार्ता :- अब राणी नागदे अपने मन-2 में क्या सोचती है, और\n    चन्दकिरण को कोसती हुई क्याह कहती है ।</b><br><br>\n\n    मरवा कै पति बिराणा, तेरा जाईयो सत्यानाश,<br>\n    रांड गई पड़ कमरे में सो  ।।टेक।<br><br>\n    रंग चौड़े के मैं लुटरया,  यो बेरा सारे कै पटरया,<br>\n    मेरा छुटरया पीणा खाणा,  जली भूख लागती ना प्यास,<br>\n    बता कित मरज्यांे नाक डबो ।।1।<br><br>\n\n    मैं बहुत घणी दुख पाई,  काया रंज फिकर नैं खाई,<br>\n    मैं आई सूं देण उल्हाणा, आड़ै करकै जगांह तलाश,<br>\n    तनै मेरा राख्या पति ल्हीको  ।।2।<br><br>\n\n    मैं मद जोबन में भरी,  मेरा के जीवै मैं तै मररी सूं ,<br>\n    कररी सूं भगमां बाणा, आड़ै काग करैंगे बास,<br>\n    महल नै ठाडा भरदूं रो ।।3।<br><br>\n\n    पड़ग्या चेहरे का रंग फीका,  मैं सारा गई भूल सलीखा,<br>\n    सीख्या गुरूवां तै गाणा,  रह कै चरण की दास,<br>\n    घणा मेरा लखमीचन्द में मोह  ।।4।<br><br>"
      },
      {
        "id": 37,
        "name": "37-मेरी बाजै बीन गलियारे ....",
        "story": " मेरी बाजै बीन गलियारे में  ।।टेक।<br><br>\n    दुख का नाग मेरै लड़रा सै, तन का नूर कती झड़रा सै ,<br>\n    आज दुख पड़रया सै पति म्हारे मैं  ।।1।<br><br>\n\n    मेरा पति दुख पाया होगा, भोजन तक ना खाया होगा,<br>\n    चौकस आया होगा शौक के चौबारे में ।।2।<br><br>\n    अपणे पति की बन्ध छुटवालूं, तन का दुख दर्द बटवालूं।<br>\n    मैं छुटवालूं पति एक इशारे में ।।3।<br><br>\n    लखमीचन्द सही सै ध्यान, जै राजी हुया सै मेरा भगवान,<br>\n    मेरी हाजिर सै ज्यान पति के बारे मैं  ।।4।<br>"
      },
      {
        "id": 38,
        "name": "38-इसी बजाई बीन सपेले ....",
        "story": " <b>  वार्ता :- राणी नागदे की बीन को सुनकर सारा शहर मोहित हो जाता है।\n    राजा नारायण सिंह ने भी बीन सुनी तो वह सपेले से क्या कहने लगे ।</b><br><br>\n\n    इसी बजाई बीन सपेले तनै मन मोह लिया मेरा,<br>\n    लेणां हो जो ईनाम मांगले जी चाहवै सो तेरा ।। टेक।<br><br>\n\n    छन्द लावणी भजन चौपाई, तनै प्रेम मै भर खूब सुणाई,<br>\n    बीन में गजल कवाली गाई, तनै सै गावण का बेरा ।।1।<br><br>\n\n    कित आया कित की त्यारी, मीठी बोल लागती प्यारी,<br>\n    राजी होगी महफिल सारी, सबका खिलरा चेहरा ।।2।<br><br>\n\n    मैं तेरे दर्शन पाया करूंगा, अपणा मन बहलाया करूंगा,<br>\n    मैं तनैं रोज बुलाया करूंगा, कितसिक सै थारा डेरा ।।3।<br><br>\n\n    लखमीचन्द कर माफ खता दे, अपणा सारा खोल मता दे,<br>\n    आगे का मनै दिन बतादे, किस दिन लागै फेरा ।।4।<br><br>\n"
      },
      {
        "id": 39,
        "name": "39-भूप तेरे दरबार बुलाले....",
        "story": "<b> वार्ता :- राणी नागदे की बीन को सुनकर राजा बहुत खुश हुआ।\n    बीन बजाते-2 सपेला क्या कहता है ।</b><br><br>\n\n    भूप तेरे दरबार बुलाले, जो राजा कैद में पड़े रै,<br>\n    मुलजिम दुखी और सुखी  ।।टेक।<br><br>\n    करूंगा जब भैरो राग सुहाग, बन्द होज्या, उड़ते पक्षी काग,<br>\n    मेघ राग का भी करूंगा विचार, दिखै दिन मैं तारे लिकड़े रै,<br>\n    गेल्यां रात सी झुकी ।।1।<br><br>\n    चलैं जब दीपक राग के तेग, रहै ना छोटे बड़े का नेग,<br>\n    गाऊंगा सारंग मेघ मल्हार, होज्यांट बीछू सांप खड़े रै,<br>\n    नागिन झोली मैं रूकी ।।2।<br><br>\n    ब्रह्मा, रुद्र लक्ष्मी झप ताल, गुजरी, टोडी और जयमाल,<br>\n    शालवन्ट की गैल दो चार, सुण करूं दूर झगड़े रै,<br>\n    बात कोए रहै ना ल्हुसकी ।।3।<br><br>\n    लखमीचन्द भाग बड़े बन्दां का, गात मेरा रन्दया हुया रन्दया का,<br>\n    इन साजन्दां का भी ताबेदार, गाणा शूलां जिसे छड़े रै,<br>\n    या काया पड़ी है फुकी  ।।4।<br><br>\n"
      },
      {
        "id": 40,
        "name": "40-ईनाम देण की खातिर ....",
        "story": "<b> वार्ता :- राजा नारायण सिंह बीन सुनकर इतना खुश हुआ कि\n    कहने लगा जो चाहो सो ईनाम मांग लो वही मिलेगा । अब\n    राणी नागदे ने सोचा कि ऐसा अवसर नहीं चूकना चाहिए।\n    वह क्या कहने लगी ।</b><br><br>\n\n\n    ईनाम देण की खातिर राजा करड़ी छाती करले,<br>\n    पाछै मांगू ईनाम पहलम तीन वचन भरले  ।।टेक।<br><br>\n    देख कै प्रेम मेरै जागै सै, मन मेरा पक्षी बण भागै सै,<br>\n    मनै एक बात का डर लागै सै, कदे तू वचना तै फिरले ।।1।<br><br>\n\n    अपना पूरा प्रण निभाइए, मतना तिरछी नजर लखाइए,<br>\n    राज पाट मनैं कुछ ना चाहिए,  ना माल खजाना जर ले ।।2।<br><br>\n\n    तबियत रस मैं भेणी होगी, लगी गात मैं खेणी होगी,<br>\n    जुणसी चीज तनै देणी होगी, उसमैं ये चित धरले ।।3।<br><br>\n\n    लखमीचन्द प्रेम पाल्याद जा, फेर बचना तै ना हाल्या जा,<br>\n    ले कै ईनाम आड़े तै चाल्या जा, फेर देख आपना घर ले ।।4।<br><br>"
      },
      {
        "id": 41,
        "name": "41-इस बाबा जी के साथ बिठा ....",
        "story": "इस बाबा जी के साथ बिठा दे चन्दकिरण नै डोले में ।।टेक।<br><br>\n\n    अपना पूरा वचन निभाले, ध्यान तू मेरी बात में लाले,<br>\n    राजा हो कै बाबा खाले, घी खांड भरी सै गोले मैं  ।।1।<br><br>\n\n    मनै वचन भराए करी हुश्यारी, कदे तू चाल, चाल दे न्यारी,<br>\n    चन्दकिरण तेरी बेटी कवारी, आज रंग छटज्याक चूनी चोले में ।।2।<br><br>\n\n    तू सच्चा अच्छा भूप इसा, रंग देरी जाणै धूप किसा,<br>\n    चन्दकिरण का रूप इसा, जाणूं तसवीर कढा दी कोले में ।।3।<br><br>\n\n    लखमीचन्द बदल मत ढंग, जीत ले धर्म कर्म का जंग<br>\n    फेर चन्दकिरण चलै सज कै संग, होज्याध जोर लठोले में ।।4।<br><br>"
      },
      {
        "id": 42,
        "name": "42-तीन वचन मनैं भर राखे ....",
        "story": "तीन वचन मनैं भर राखे सैं नहीं करूंगा इनकार,<br>\n    इस बाबा जी के साथ में करो चन्दकिरण नै त्यार ।।टेक।<br><br>\n\n    <b>नारायण :-<br></b>\n\n    राजा नहीं बचनां तै उकैगा, बोल मेरी छाती में दुखैगा,<br>\n    जन्म कर्म में के थूकैगा, मेरा सकल परिवार ।।1।<br><br>\n\n\n    मै सब भेद बतादूं ताजी, मैं सूं दुख दरदां की साझी,<br>\n    यू मदनसैन राजा बाबा जी,  मैं सू इसकी नार ।।2।<br><br>\n\n    <b>नारायण :-<br></b>\n\n    ठीक ठीक जै बताई गई तै, सौ सौ कोस बुराई गई तै,<br>\n    राजा के संग ब्याही गई तै फेर नहीं तकरार ।।3।<br><br>\n\n    <b>नारायण :-<br></b>\n\n    लखमीचन्द कहै तेज तावला, करणा चाहिए हेज तावला,<br>\n    चन्द किरण नै भेज तावला, मतना करिये वार ।।4।<br><br>"
      },
      {
        "id": 43,
        "name": "43-अनर्थ करवावै सै रै क्यूं ....",
        "story": "<b>वार्ता :- अब राजा मदनसैन क्या कहने लगा है ।</b><br><br>\n    अनर्थ करवावै सै रै क्यूं अकल बिगड़गी तेरी,<br>\n    खुद दुख पाई जब तूं ब्या ही कैद छुटाई मेरी  ।।टेक।<br><br>\n\n    तू सै भरी भराई विष की, प्रीती तोड़ै सै आपस की,<br>\n    जै मैं नाड़ काटलूं इसकी तै धर्म की डूबा ढेरी ।।1।<br><br>\n\n    मतना ज्यान फंसावै घारे में, मोटा जुल्म शीश तारे में,<br>\n    म्हारे तेरे बारे में या बहुत घणा दुख खेरी ।।2।<br><br>\n\n    तू मन में ले धार समाई, इसमैये सै तेरी भलाई,<br>\n    या खुद मेरे फेरयां की ब्याुही रहै चरण की चेरी ।।3।<br><br>\n\n    लखमीचन्द कर्म की हानी, तूं मन में रही सोच नादानी,<br>\n    मेरे पै मत करवावै राणी दिन तै रात अन्धेररी ।।4।<br><br>"
      },
      {
        "id": 44,
        "name": "44-आगै डोला जब चालैगा ...",
        "story": " आगै डोला जब चालैगा पहलम सुण मेरी बात जले,<br>\n    इस राणी का शीश काट दे जब चालूं तेरी साथ जले ।।टेक।<br><br>\n\n    इसनै तू काढ पकड़ कै चोटी, इसकी तूं काट बणादे बोटी,<br>\n    शौक दूसरी घर में खोटी,  सेधगी दिन रात जले  ।।1।<br><br>\n\n    भरणी पड़ैगी रोज तवाई, बता मैं कद लुग करूंगी समाई,<br>\n    या कहैगी तनै ब्याह कै ल्याई, रोज हिलावै हाथ जले ।।2।<br><br>\n\n    दिल पै पत्थर धरणा होगा, जिकर तलक भी ना करणा होगा,<br>\n    कदे बिन आई मैं मरणा होगा, रोज फुकैगा गात जले ।।3।<br><br>\n\n    लखमीचन्द ठीक बताया सांगी,  मैं इसी ना सूं भूखी नांगी,<br>\n    उल्टी घर नै चाली जांगी, के बिगड़ै मेरी जात जले  ।।4।<br><br>"
      },
      {
        "id": 45,
        "name": "45-एक मर्द संग दो बीरां की ....",
        "story": "<b> वार्ता :- राजा मदनसैन ने चन्दकिरण को बहुत समझाया,\n    परन्तु उसकी समझ में कुछ नहीं आई और राणी क्या\n    कहने लगी ।</b><br><br><br>\n    एक मर्द संग दो बीरां की मुश्किल यारी लागै,<br>\n    दोनूआं मैं तैं एक राखले जुणसी प्यारी लागै  ।।टेक।<br><br>\n\n <b>राजा :-<br></b>\n\n    के चाले की बात बणी सै, हम दो ठहरे या एक जणी सै,<br>\n    या बोल की मीठी बहुत घणी सै, क्यूं  तनै खारी लागै ।।1।<br><br>\n\n <b>चन्दकिरण :-<br></b>\n\n    रहण नै मनैं नहीं घर देगी, धड तै दूर शीश धर देगी,<br>\n    मेरी रेह-रेह माटी कर देगी, जो तनै बिचारी लागै  ।।2।<br><br>\n\n <b>राजा :-<br></b>\n\n    मत करै किसे बात का धड़का, यो केला सै मीठी घड़ का,<br>\n    तनै दीखै सै पेड्ड़ा बड़ का,  मनैं केशर क्यारी लागै ।।3।<br><br>\n\n <b>चन्दकिरण :-<br></b>\n\n    जै मेरा तेरे में रूख  होज्याबगा,  दूर मेरा सब दुख होज्या गा,<br>\n    जिन्दगी भर का सुख होज्या गा, फेर बसण की बारी लागै ।।4।<br><br>\n\n <b>राजा :-<br></b>\n\n    मुश्किल हुई झाल डाटूं तै, तू ना ठहरै जै मैं नाटूं तै,<br>\n    आज ब्याही का सिर काटूं तै, या कार जगत में न्यारी लागै ।।5।<br><br>\n\n <b>चन्दकिरण :-<br></b>\n\n    मेरे पै अहसान करै नै, एक खेत में खुद चरै नैं,<br>\n    जिसी जाणै सै आप करै नै जुणसी बात व्यवहारी लागै ।।6।<br><br>\n\n <b>राजा :-<br></b>\n\n    लखमीचन्द कर्म सै खोटा, जै काटूं शीश जुल्म सै मोटा,<br>\n    तेरे बारे मैं दुख ओटया,  इब किस ढाल कटारी लागै  ।।7।<br><br>"
      },
      {
        "id": 46,
        "name": "46-ले चालै तै साथ मैं, फेर ....",
        "story": "<b> वार्ता :- राजा मदनसैन ने चन्दकिरण से बहुत कुछ कहा पर\n    वह नहीं मानी । राणी चन्दकिरण कहने लगी कि यह मेरी\n    आखिरी बात है । इसके बाद मैं ज्यादा नहीं कहूंगी जैसे\n    तुम्हारी मर्जी हो वैसे करना । मैं तो अब भी वापिस अपने\n    घर जा सकती हूं अब चन्दकिरण राजा से क्या कहती है :-</b><br><br>\n\n    ले चालै तै साथ मैं, फेर कहूं एक बार काटदे शीश राणी का  ।।टेक।<br><br>\n\n    तनैं या लगती होगी प्यारी, पक्की बैरण होली म्हारी,<br>\n    ले कै कटारी हाथ मैं,  टुकड़े करदे दो चार,<br>\n    करकै ख्याल बाणी का  ।।1।<br><br>\n    मेरा दुर्बल होग्याा बाणा, न्यूं छुटज्यागा पीणा खाणा,<br>\n\n    मनै देगी उल्हाणा एक स्यात मैं,  ना जीवण दे भरतार,<br>\n    उड़ै घर सै गिरकाणी का  ।।2।<br><br>\n\n    बाजी हो सै तकदीरां की, सेधै मार बोल तीरां की,<br>\n    बीरां की पंचायत में मेरी लेगी आबरो तार, रहै ढंग खींचा ताणी का ।।3।<br><br>\n\n    लखमीचन्द रहणा हो दुख झेल, म्हारा इसका कदे मिलै ना मेल,<br>\n    सेल लगैंगे गात मैं,  मुश्किल पड़णी पार, मनै डर कौडी खाणी का  ।।4।<br><br>"
      }
    ]
  },
  {
    "id": 15,
    "name": "15— ज्यानी चोर",
    "dataList": [
      {
        "id": 0,
        "name": "कथासार :—",
        "story": "<b>एक समय की बात है कि ज्यानी चोर और नर सुलतान\nधर्म भाई थे। एक उनकी धर्म की बहन थी जिसका नाम था-मरवण। उसका\nविवाह नरवर गढ़ में हुआ था। नरवरगढ़ से भात का निमंत्रण आ गया। ज्यानी\nऔर सुलतान दोनों भात भरने के लिए चल पड़े। रास्ते में आबू नदी पड़ती\nथी। दोनों उसमें नहाने लगे। नहाते-नहाते सुलतान ने नदी में बहती हुई\nएक तख्ती देखी जिस पर लिखा था कि मैं एक हिन्दू क्षत्राणी हूं। अदलीखां\nपठान ने मुझे कैद कर रखा है। कोई हिन्दू जाम हो तो मुझे उसकी कैद से\nछुड़ा ले, नहीं तो एक महीने के बाद वह मुझे अपनी बेगम बना लेगा। लिखने\nवाली \"महकदे”। उस तख्ती के मज़बून को पढ़कर सुलतान ने ज्यानी से\nक्या कहा :- </b>\n"
      },
      {
        "id": 1,
        "name": "1-तख्ती का मज़बून पढ़या ....",
        "story": " तख्ती का मज़बून पढ़या मनैं सोच सै बड़ी,<br>\n    एक नार महकदे अदलीखां की कैद में पड़ी  ।।टेक।<br><br>\n\n    कला हिन्दू धर्म की घटती म्हारी प्राचीन मर्यादा मिटती, <br>\n    धार आसूं की ना डटती लागरी नैनां तै झड़ी  ।।1।<br><br>\n\n\n    रोवै सै अपणे धर्म की मारी, तख्ती पै लिखी हकीकत सारी,<br>\n    एक हिन्दू की नारी मुसलमान नै हड़ी ।।2।<br><br>\n\n    उठै सौ-सौ मण की झाल, उसका पूरा करैं सवाल,<br>\n    पढ़ कै सारा हाल बदन में आग सी छिड़ी ।।3।<br><br>\n\n    गुरु मानसिंह छन्द नै गावै, न्यूं लखमीचन्द शीश निवावै,<br>\n    उसकी कैद नै छुटावै, ना तै वा रोवैगी खड़ी  ।।4।<br><br>\n"
      },
      {
        "id": 2,
        "name": "2-तखती मिली जवाबी रै जब ....",
        "story": " <b>वार्ता :-  सुलतान कहता है पहले महकदे को छुड़ाएंगे, फिर कोई और\n        काम करेंगे। ज्यानी कहने लगा। पहले भात भरेंगे फिर महकदे को भी छुड़ा\n        लेंगे । ज्यानी सुलतान को क्या समझाता है । नदी में बहती तखती मिलती है ।</b><br><br>\n\n    तखती मिली जवाबी रै जब तै दिल घबराग्या मेरा । टेक।<br><br>\n\n    नहीं मिटैं कर्म के लेख ईश्वर राखै सब की टेक,<br>\n    मैं लूंगा देख नवाबी रै, करदूं दीवे तलै अन्धेरा  ।।1।<br><br>\n\n    तू भजन करै नै दरिया में नहाकै, मैं नहीं बैठूंगा गम खाकै,<br>\n    जाकै दयूं रोप खराबी रै, उसका उजड़ कर दयूं डेरा  ।।2।<br><br>\n\n    महकदे नै दुख दे रहया सै घणा, यूं फसग्या खूंड में चणा<br>\n    यो कितका बणा हिसाबी रै, पटादूं जाकै उसनै बेरा  ।।3।<br><br>\n\n    लखमीचन्द शीले ताते में, वा दे राखी गढ हाथे में ,<br>\n    मेरी नाते में लागै भाभी रै, कह सै ल्या ब्याह करवा दयूं तेरा ।।4।<br><br>\n"
      },
      {
        "id": 3,
        "name": "3-कोए दुखी कोए सुखी जगत ....",
        "story": "<b>वार्ता :- सुलतान कहता है कि पहले महकदे को छुडाएंगे, फिर कोई और काम करेंगे, ज्या नी कहने लगा कि पहले भात भरेगें फिर महकदे को भी छुडा लेगें।  ज्यांनी सुलतान को क्याक कहता है ।</b><br><br>\n\n    कोए दुखी कोए सुखी जगत में, किस किस के दुख निरवालैंगे,<br>\n    और काम करैं पाछै, पहलम भात भरण चालैंगे  ।।टेक।<br><br>\n\n    नार महकदे भी आज्यागी जै किते गात समाई हो तै,<br>\n    तू सुलतान हौण दे कोन्या जै कितै भलाई हो तै,<br>\n    ब्याह में देखै बाट बहाण जै अपणा भाई हो तै,<br>\n    बेशक करदे टाल भात की जै खुद मां जाई हो तै,<br>\n    धर्म बाहण सै मरवण ना कदे वचनां तै हालैंगे  ।।1।<br><br>\n\n    जो कही बात का ख्याल करै ना, वो अपणा साथी कोन्या।<br>\n    बुरे बखत पै काम नहीं दे, वो शक्स  हिमाती कोन्या,<br>\n    कुणसे मुंह तै नाटै सै इब शर्म तनै आती कोन्या,<br>\n    अगड़ पड़ौसण कहैं मरवण तै हे के तेरै भाती कोन्या,<br>\n    जिसी होगी उसी मान करैंगे,  कुछ थाली में घालैंगे  ।।2।<br><br>\n    पहलम अपणा हो सै, पाछै काम बिराणा चाहिए सै,<br>\n    इज्जतबन्द बणने की खातिर खुद दुख ठाणा चाहिए सै,<br>\n    बदनामी का ढोल बाजज्या ना तै परण पुगाणा चाहिए सै,<br>\n    और काम छोड़ कै पहले मरवण कै जाणा चाहिए सै,<br>\n    मां जाई केसा मोह करकै हम ठीक धर्म नैं पालैंगे  ।।3।।<br><br>\n\n    रस्ते के में चलते-चलते या के सूझी आल तनैं,<br>\n    और ढाल की बात करै के आज मारी सै बाल तनैं,<br>\n    उड़ै मरवण खड़ी लखावैगी जै करी भात की टाल तनै,<br>\n    कहै लखमीचन्द इतनै जीवै रोज मिलैंगी गाल तनैं,<br>\n    भात भरे पाछै हम उसका कष्ट दूर कर डालैंगे  ।।4।<br><br>\n\n"
      },
      {
        "id": 4,
        "name": "4-तार कै नै धरदे सारे ....",
        "story": "<b> वार्ता :- सुलतान की बात ज्या।नी को चुभ गई, वह सुलतान से कहने लगा तुम नरवरगढ भात भरने जाओ और मैं महकदे को छुडाने जाता हूँ।\n    अब सुलतान मरवण के घर भात भरने चल और ज्याछनी चोर महकदे को छुडाने के लिये चल पडता है रास्ते  में ज्याजनी चोर को 4 भील मिल जाते हैं वे ज्यारनी से क्या  कहते हैं ।</b><br><br>\n\n    तार कै नै धरदे सारे लते चाल, <br>\n    बोल बाला पकड़ा दे जो लेरया सै धनमाल ।।टेक।<br><br>\n\n    हमनैं नहीं बात का बेरा बता दे कितना नामां लेरया,<br>\n    खोसैंगे सामान तेरा मूल करैं ना टाल ।।1।<br><br>\n    कही बात नै ना मुंह मोडै, लाठी मार गात नै तोडैं,<br>\n    हाथ पैर सिर फोडैं, जै तनै घणी करी तै आल ।।2।<br><br>\n    आवै भतेरे मंगल के मां, ठाठ रहैं मारै जंगल के मैं,<br>\n    हम भील लुटेरे दंगल के मैं, इसा गेरदें जाल ।।3।<br><br>\n    लखमीचन्द नया रंग छांटै, समझणियां के दिल नै डाटै,<br>\n    जो सामान देण तै नाटै सै उस आदमी का काल ।।4।<br><br>\n"
      },
      {
        "id": 5,
        "name": "5-भूर मेव का बेटा चोर ...",
        "story": "<b> वार्ता :- भील कहने लगे जो कुछ तुम्हाेरे पास है यहां निकाल कर रखदो, नहीं तो तुम्हाारे को मार देगें, ज्या नी कहने लगा तुम मुझे नहीं जानते, मैं चोर गढी का रहने वाला हूं भूरमेव का बेटा ज्याहनी चोर हूँ । ज्याढनी चोर नाम सुनते ही भील उसके पैरो में गिर गये, कुछ दूर\n    चलने पर चार दरवेश मिलते हैं । आपस में झगड़ रहे थे।\n    उनके गुरु की मृत्यु के बाद चार चीजें बांटने पर झगड़ा था।\n    ज्यानी ने उनको बेवकूफ बणाया और चारों चीजों को लेकर\n    चम्पत हुआ । ये चार चीजें थी :- 1. खडाऊँ 2. ज्ञान गुदड़ी 3. जड़ी 4. सोटा।\n    चारों चीजें गुरु का नाम लेने से अपना पूरा काम करती\n    थी । ये सामान दैव बल का था ।\n    अब अदली खां के दरवाजे पर लिख कर लगा दिया कि मैं\n    ज्यानी आ गया हूं और तेरी मूछ दाड़ी काटकर महकदे को\n    कैद से छुड़वाउंगा । अदली खां की मांग पर धमल सुनार ने ज्यानी को\n    पकड़ने का बीड़ा उठाया है। । ज्या नी ने एक परवाना लिखा और अदलीखां की डयोढी पर चिपका कर शहर से बाहर आ जाता है परवाने में क्याद लिखा था ।</b><br><br>\n\n\n    भूर मेव का बेटा चोर गढी गाम सै मेरा,<br>\n    भूलै मतन्या अदली जानी नाम सै मेरा ।।टेक।<br><br>\n\n    नहीं परणा तै न्याारा पाटूं, गुण अवगुण तेरे सारे छांटू,<br>\n    तेरी मूछं और दाढी काटूं, योहे काम सै मेरा  ।।1।<br><br>\n\n    ओछी मन्दी  तन पै खेज्यां , दुख तनै सब तरियां तै देज्याद,<br>\n    नार महकदे लेज्यां, ऐलान सरेआम सै मेरा ।।2।<br><br>\n\n    गरीबां सेती ना भिडने का, काम मेरा ठाडया तै अडने का,<br>\n    और किसे तै लडने का, कलाम सै मेरा  ।।3।<br><br>\n\n    लखमीचन्द इसी रचदूं माया, ज्यानी शहर थारे मैं आया, <br>\n    लिख परवाना डयोढी पै लाया, अदली सलाम सै मेरा ।।4।<br><br>\n"
      },
      {
        "id": 6,
        "name": "6-डयोढ़ी ऊपर नजर गई ....",
        "story": " <b> वार्ता :- सवेरे जब अदलीखां सैर के लिये जाता है तो परवाना देखता है तो क्याी कहता है ।</b><br><br>\n\n    डयोढ़ी ऊपर नजर गई हुआ अदलीखां खड्या।<br>\n    बांच कै परवाना तन मैं सांप-सा लड़या ।।टेक।<br><br>\n\n    चोर गढी का चोर खास लिखाई ज्यानी की,<br>\n    शहर के मैं होरयी खूब अवाई ज्यानी की,<br>\n    हरगिज भी ना होण दयूं मनचाही ज्यानी की,<br>\n    मेरे हाथां त देखो स्यामत आई ज्यानी की,<br>\n    मौत के मुंह में आण क वो आप तै बड़या ।।1।<br><br>\n\n\n    दरवाजे पै लिख लादी एक दरखास ज्यानी नै,<br>\n    करणा चाहया मेरा सत्यनाश ज्यानी नै,<br>\n    दो दिन भीतर करल्यूंगा तलाश ज्यानी नै,<br>\n    इतणा दुख दे दूं के ना आवै सांस ज्यानी नै,<br>\n    आधा गात गडादूं उसका खोद कै खढा  ।।2।<br><br>\n\n    फौरन काढूं खोज उस बेईमान ज्यानी का,<br>\n    विद्या और बल देखूं उस शैतान ज्यानी का,<br>\n    बांच लिया परवाना धरकै ध्यान ज्यानी का,<br>\n    महकदे नै लेज्या यो ऐलान ज्यानी का,<br>\n    किते जूती लत्ते ठाए सै ना मरदां तै भिड़या ।।3I<br><br>\n\n    दो-चार दिन में अपणे आप थ्यावैगा ज्यानी,<br>\n    किते ना किते म्हारे शहर में पावैगा ज्यानी,<br>\n    लखमीचन्द फेर कडै भाजकै जावैगा ज्याानी,<br>\n    मजा चखादूं जब मेरे स्याहमी आवैगा ज्यानी,<br>\n    दिखा दूंगा दाणा दलता कैद में पड़या ।।4।<br><br>\n"
      },
      {
        "id": 7,
        "name": "7-ज्यानी के बारे मैं बीड़ा....",
        "story": " <b> वार्ता - अदलीखां ने भरे दरबार में नंगी तलवार और पान का बीड़ा\n    रख दिया और कहा बोलो कौन बहादुर है जो नंगी तलवार और पान का\n    बीड़ा उठाएगा और ज्यानी चोर को बन्दी बनाएगा। धम्मल सुनार ने पान का\n    बीड़ा उठा लिया और कहा कि मैं उसे कल रात तक गिरफ्तार कर लूंगा ।\n    धम्माल सुनार क्या कहता है ।</b><br><br>\n\n\n    ज्यानी के बारे मैं बीड़ा खा लिया पान का,<br>\n    नंगी तेग हाथ में सिर काटू बेईमान का  ।।टेक।<br><br>\n\n    विघन के बोल इसे ताणैं सै, न्यू देखूंगा किस बाणै सै,<br>\n    अपणे मन में वो जाणे सै, ना कोए मेरी श्यान का ।।1।<br><br>\n\n    उसनै कड़ै ठिकाणा टोह लिया, सहम का झगड़ा झो लिया,<br>\n    उस ज्यानी नै हो लिया, खतरा अपणी ज्यान का  ।।2।<br><br>\n\n    फिकर मैं ना टुकड़ा भाया करता, भला ना रोग जगाया करता,<br>\n    चोर कदे ना पाया करता,  मर्द मदान का ।।3।<br><br>\n\n    शहर का सहम करया मन खाटा, खुलज्या तुरंत कान का डाटा,<br>\n    लखमीचन्द के धौरे ना सै घाटा ज्ञान का ।।4।<br><br>\n\n"
      },
      {
        "id": 8,
        "name": "8-ठण्डी-ठण्डी हवा चलै....",
        "story": " <b>वार्ता-  उधर ज्यानी चोर परवाना लगाकर शहर से बाहर निकल\n    गया -चलते उसे सुंदरसा । चलतेएक -बाग दिखाई दिया। वह बाग में पहुंच\n    गया और उस बाग की सुंदरता को देखकर क्या कहने लगा।</b><br><br>\n\n    ठण्डी-ठण्डी हवा चलै, सर सब्ज बाग लहरावै,<br>\n    चार घड़ी आराम करै आडैं नींद जोर की आवै ।।टेक।<br><br>\n\n    कितना सुंदर बाग लगाया माली की चतुराई,<br>\n    बिरवे बूटे खूब लागरे बणी बीच मैं राही,<br>\n    लम्बा चौड़ा बाग बड़ा सै करल्यो खूब घुमाई,<br>\n    जिसा ठिकाणा चाहूं था, उसी होग्यी मन की चाही,<br>\n    ज्यानी चोर बाग में बड़कै चारों तरफ लखावै ।।1।<br><br>\n\n    एक ओड़ नै रूख खड़े एक ओड़ नै केशर क्यारी,<br>\n    तरां-तरां के फूल खिले किसी महक दूर तक जारी,<br>\n    छोटी-छोटी फुलवाड़ी जो हवा की गैल लहरारी,<br>\n    इसा बाग किते देख्या ना मेरी उमर बीतगी सारी,<br>\n    इसा ठिकाणा टोहे तै दुनिया में मुश्किल पावै  ।।2।<br><br>\n\n    जय दुर्गें जय देवी माई तेरा विश्वास करूंगा,<br>\n    बिगड़ी बात बणावण आली तेरीए आश करूंगा,<br>\n    मैं अदलीखां के खानदान का सत्यनाश करूंगा,<br>\n    नार महकदे ल्यावण का कोई ढंग तलाश करूंगा,<br>\n    छत्राणी की कैद छुटज्याव जब अन्न-पाणी भावै  ।।3।<br><br>\n\n\n    इसे-इसे काम बहुत कर राखे यो कोए काम नया ना,<br>\n    अदली केसे बहुत देख लिए हट कै कदे गया ना,<br>\n    न्यू सोचै सै पृथ्वी पै कोए छत्री जाम रहया ना,<br>\n    गरीब आदमी फेटै सै कदे ठाड़ा गैल फहया ना,<br>\n    लखमीचन्द इस मजा चखादूं ना किसे तै नजर मिलावै  ।।4।<br><br>\n\n"
      },
      {
        "id": 9,
        "name": "9-लड़का देखै था बाग मैं ....  .",
        "story": "<b> वार्ता :- ज्यानी बाग में मालण के पास पहुंच गया । मौसी का\n    लड़का बनगया।  अपणा नाम गोदू बताया । ज्यानी बाग का वर्णन कैसे करता है ।\n\n    दोहा :- सब फल खालिए तोड़ कै,\n       देशां के बदमाश तू कित तै बाग में बड़ग्या</b><br><br>\n\n\n    लड़का देखै था बाग मैं, फुलवाड़ी खूब खिली थी।।टेक।<br><br>\n\n    बाग के चौगरदे खड़ी जामणां की लार दीखै,<br>\n    निम्बू और अमरूद लागरे लोवै सी अनार दीखै,<br>\n    फूल चमेली और केवड़ा सन्तरा मजेदार दीखै,<br>\n    आडू और आंवले देखे पेड़ सिरस के काले भाई,<br>\n    आम ससोली खट्टे मिटठे बड़े प्यार तै पाले भाई,<br>\n    छोटी-छोटी कमरख देखी खिरणी कररी चाले भाई,<br>\n    नारंगी ज्यों शरबत की लाग मैं,  अंगूर मिश्री की डली थी  ।।1।<br><br>\n\n    खट्टे गुलर, अंजीर, शहतूत खूब रस मैं भररे थे,<br>\n    किशमिश दाख बदाम खड़े अखरोट टूटकै गिररे थे,<br>\n    पिण्ड खजूर छुआरे देखे सेब सजावट कररे थे,<br>\n    मोतिया गुलाब चमेली लोकाटां की डाल देखी,<br>\n    तोरी घीया टिण्डसी तीनों करकै ख्याल देखी,<br>\n    जड़ मैं पेड़ करावले का सेम की कमाल देखी,<br>\n    एक भी नहीं आ रही दाग मैं, इसी केले की फली थी  ।।2।<br><br>\n\n\n\n    पिस्ते और चिरोंजी देखी गोलचे चिकनाई पै ,<br>\n    काजू और किरमाणी देखी तिलगोजे कुछ स्याही पै,<br>\n    आलू और टमाटर देखे हल्दी थी जरदाई पै,<br>\n    अरण्ड व खरबूजा देख्या मूंगफली कै मैं लो राखी,<br>\n    धनियां जीरा लस्सण प्यौध गण्ठे की भी बो राखी,<br>\n    गाजर गोभी शलगम मूली और अरबी भी धो राखी,<br>\n    शकरकन्दी भूनण जोगी आग मैं,  ककड़ी की नादान कली थी  ।।3।<br><br>\n\n    बीच पान का तमाखू देख्या सीताफल की बेल रही,<br>\n    सरदे और करेले देख कुछ खीरा की गैल रही,<br>\n    छोटी-छोटी बेल तरबूज की कुछ कचरां की फैल रही,<br>\n    मरुआ और पदीना देख्या महक बाग मै उठण लागी,<br>\n    बैंगण और कचालू देखे सुखी भिण्डी टूटण लागी,<br>\n    कुल्फा और चुलाई देखी मोरणी भी चूंटन लागीं,<br>\n    पालक स्वाद दिखादे साग मैं, हवा चल कै मिर्च हिली थी  ।।3।<br><br>\n\n    इलाची और पानड़ी देखी खजूर पै थी हरियाली,<br>\n    छैल छलेरा दो चन्दन देखे एक धौला एक पै लाली,<br>\n    छोटी मोटी लौंग देखी ज्यादा मेर करै माली,<br>\n    फूल और फूलां की कहीं इसी देखी और फुलवाड़ी ना,<br>\n    सारे मीठे बेर देखे इन बागां केसी झाड़ी ना,<br>\n    मुआसीनाथ की सुरती लोगो छन्द धरण मैं माड़ी ना,<br>\n    गुरु मानसिंह आनन्द नित राग मैं लखमीचन्द विप्त झिली थी  ।।4।<br><br>\n"
      },
      {
        "id": 10,
        "name": "10-बुरा बदी नै त्यागै कोन्यां....",
        "story": " <b> वार्ता :-  ठण्डी ठण्डी हवा चल रही थी, ज्यानी बहुत थका हुआ था,\n    उसे वहां नींद आ गई। बाग की देखरेख करती मालिन भी वहां पहुंच गई,\n    उसने ज्यानी को वहां सोते देखकर उस पर कोड़े बरसाने शुरू और\n    कर दिये क्या कहने लगी ।</b><br><br>\n\n\n    बुरा बदी नै त्यागै कोन्यां, सौ बै कहली तेरै लागै कोन्यां,<br>\n    रूक्के दे लिए जागै कोन्यां, तू कौण मुसाफिर सै  ।।टेक।<br><br>\n    मनै करली बहुत समाई,  इब तू ऊठ खड्या हो भाई<br>\n    कांटे राही के मैं बोग्या, तू गलतान नींद में होग्या,<br>\n    इस तरियां आड़ै पड कै सोग्या, जाणूं अपणाए घर सै ।।1।<br><br>\n    इब तू ऊठ चलया जा घर नै,  मैं ना डाट सकूं किसे नर नैं,<br>\n    ना तै तेरे सिर नै तरवादूंगी, तेरे पायां बेड़ी भरवा दूंगी,<br>\n    हवालात में गिरवा दूंगी, उड़ै दुख जिन्दगी भर सै  ।।2।<br><br>\n\n    के तू सोग्या कर कै नशा, दिखायूंगी फन्द के बीच फंसा,<br>\n    के बसा लिया आड़ै घरवासा, हिलता नहीं रती भर माशा,<br>\n    तनै छोड़ दई जीवण की आशा, तू किसा नर सै ।।3।<br><br>\n    तेरे सब छुटग्ये ऐश आनन्द, गल में घल्या विपत का फन्द,<br>\n    लखमीचन्द जुल्म कर डाल्या, बोलूं सूं ना तिल भर हाल्या,<br>\n    सोवै सै किसा ताण दुशाला,  होणी तेरे सिर सै ।।4।<br><br>\n\n"
      },
      {
        "id": 11,
        "name": "11-चमन में खुश्बोई का काम ....  .",
        "story": " चमन में खुश्बोई का काम, मस्ती पै चढ़ै चमेली केवड़ा  ।।टेक।<br><br>\n\n    नारंगी सरबत की ढाल घुली, अंगूर पकरे जाणूं मिश्री की डली,<br>\n    केले की फली जो तमाम,  खाण जोगी,  नरम पतेवड़ा  ।।1।<br><br>\n\n    कदे नेत्र खोलै कदे मीचै, ना देखै था आगै पीछै,<br>\n    कुटे-टीसे बर पीछै, दोनों मूंज गुलाम,<br>\n    बांट कै चाहे नरम बणालो जेवड़ा ।।2।<br><br>\n\n\n    ना इधर उधर डोलण का, ना दिल का भेद किसे तै खोलण का,<br>\n    बोलण का करै था कलाम,बैठग्या बुत बणया,<br>\n    भजन करै ज्यों सेवड़ा ।।3।<br><br>\n\n    नाचणां गांणा काम शुरू का, या परजा सै खेत बरू का,<br>\n    मानसिंह गुरु का बासौदी गाम, ढाई कोस न्यून सी नै खेवड़ा ।।4।<br><br>\n\n"
      },
      {
        "id": 12,
        "name": "12-ईज्जत नै क्यूं तारै सै री ...",
        "story": "<b> वार्ता :- अब ज्यानी जवाब देता है ।<br><br>\n\n\n    ईज्जत नै क्यूं तारै सै री , समय ना बिचारै सै री,<br>\n    परदेशी कै मारै सै री,  के पागल करदी राम नै  ।।टेक।<br><br>\n\n    मैं सोंउ़ं था अपनी मौज, सिर पै क्यूं धरया पाप का बोझ,<br>\n    रोज-रोज ना आया करता, कद सी सूता पाया करता,<br>\n    कदे लाडू भी ना खाया करता, के सूंघू था तेरे आम नै  ।।1।<br><br>\n\n    बदलगी तोते केसा त्यौर, जै मेरा होता बाग में जोर,<br>\n    तोहमन्द और कोए ला देता, कड़वा बणकै धमका देता,<br>\n    पीट थोबड़ा ताह देता, तेरे जिसी गुलाम नै  ।।2।<br><br>\n\n    या जिन्दगानी दिन दस की, फेर कोए बात रहै ना बस की,<br>\n    न्यूं बता किसकी छोरी सै री, जीभ की चठोरी सै री,<br>\n    पलकै सांडणी सी होरी सै री,  मैं बूझूं तेरे घर गाम नै  ।।3।<br><br>\n\n\n    करया कर राम नाम का भजन, सदा ना रहणा माया धन,<br>\n    कुछ दिन में या खोड़ छोड़ दे, सब क्यांहे की लोड़ छोड़े दे,<br>\n    लखमीचन्द मरोड़ छोड़ दे, सतगुरु जी के सामनै  ।।4।<br><br>\n\n"
      },
      {
        "id": 13,
        "name": "13-री हटज्याू नैं दूर पापण....",
        "story": " <b> वार्ता :-  ज्यानी अब क्याी जवाब देता है ।</b><br><br>\n    री हटज्या नैं दूर पापण, क्यूं सोवते के सिर पै चढ़गी  ।। टेक।<br><br>\n\n    घास चरली हो तै केशर बोदूं, चीज तेरी एक गई हो तै दो दूं,<br>\n    खोदूं गरूर बडापण, जै कोए मुंह तैं खोटी कढ़गी  ।।1।<br><br>\n\n    लोटग्या आनन्दी सी छागी, तेरे बागां मै सीली छाया पागी,<br>\n    तू लागी कमशूहर थापण, तू कितका स्कूल पढ़गी ।।2।<br><br>\n\n    सेज कदे सोई ना साखां की, बरतै तरहां नालायकां की,<br>\n    तेरी आंख्यां की घूर सांपण, लाठी तै भी डयोढी बढ़गी ।।3।<br><br>\n\n    के समझाऊं मति मन्द नै, न्यूं सोची ब्राह्मण लखमीचन्द नै,<br>\n    छन्द नै लगे भरपूर छापण, जाणूं तूरां की कीली गड़गी  ।।4।<br><br>\n\n"
      },
      {
        "id": 14,
        "name": "14-क्यों सिर पै चढ़गी डाण....",
        "story": "<b> वार्ता : अब ज्यानी कहता है ।</b><br><br>\n\n    क्यों सिर पै चढ़गी डाण, परे नै मरले नै, कित तै आगी  ।।टेक।<br><br>\n\n\n    क्यूं सिर पै खड़ी खड़ी टाडै सै, गर्दन बिन तेगे बाड़ै सै,<br>\n    किसी काडै सै आंख कसाण, के मनैं खागी  ।।1।<br><br>\n\n    आदमी में देखण जोगा खरया, डाण तनै शीशा दुनामा धरया,<br>\n    ले यो बाग तेरा अन्याण, सिर पै धरले नै, क्यों मारण लागी ।।2।<br><br>\n\n    मन में घूंट सबर की भरियो, डाण तेरे भाई भतीजे मरियो,<br>\n    तनै करियो रोग बिरान, बदी तै डरले नै, ना निरबंस जागी ।।3।<br><br>\n\n    बाग में सोग्या नींद आनन्द की, फांसी घली विपत के फंद की,<br>\n    लखमीचंद की उमर नादान, देख आगला घर ले नै नर मंदभागी ।।4।<br><br>\n"
      },
      {
        "id": 15,
        "name": "15-तेरा किसनै बणा दिया बाग...",
        "story": "<b> वार्ता :- अब ज्या़नी मालिन से क्या कहता है ।</b><br><br>\n\n    तेरा किसनै बणा दिया बाग, हत्था माणस काटण का ।।टेक।<br><br>\n\n    मैं सोउं था अंखियां मींच, तू लिकड़ी सौ नीचां की नींच,<br>\n    पल्ला खींच कहण लगी जाग, दर्द ना आया चादर पाटण का ।।1।<br><br>\n\n    किसे भाग्यवान नै धन घणा दे,  वो धर्मशाला कुआ प्याऊ चिणांदे,<br>\n    बणादे भाग्यवान के लाग,  ठिकाणा आए गए डाटण का ।।2।<br><br>\n\n    तनै ले लिया मालण का पेशा, बाग मैं डट भी जा जै मेरे केसा,<br>\n    री तू देशां की निरभाग, तेरा के हक था नाटण का ।।3।<br><br>\n\n    लखमीचन्द नै चार कली जड़ी, ना हक परदेशी तै अड़ी,<br>\n    तू लड़ी, भिड़ी, खड़ी गेर कै झाग, पता ना गुण अवगुण<br><br>\n    छांटण का ।।4।\n"
      },
      {
        "id": 16,
        "name": "16-मालण लई भुगत भतेरी ....",
        "story": " <b> वार्ता :- ज्यानी कहने लगा कि मालण मैं बहुत दूर से चलता चलता\n    यहां तक आया हूं । मेरे थक कर पैर टूट गए आपके बगीचे\n    को हरा भरा देखकर थोड़ी देर के लिए यहां आराम करने\n    के लिए बैठ गया तो मैंने कोई बुराई नहीं की, और मैं कोई\n    गैर आदमी भी नहीं हूं मेरी यहां पर रिश्तेदारी है । इसलिए\n    मैं यहां आया हूं । अब ज्यानी मालण को क्या कह रहा है ।</b><br><br>\n\n    मालण लई भुगत भतेरी बाट री , मेरे गोडे टूट लिये हार कै ।।टेक।<br><br>\n    हम नहीं किसे कै आते जाते, कर्म करे फल पाते,<br>\n    ना चाहते तोश्क तकिये खाट री, न्यूये बैठग्या जगहां बुहार कै ।।1।<br><br>\n\n    तेरे बाग मैं ठहर कै पछताए, तनै धिंगताणै आण सताए,<br>\n    तेरे खाये ना सन्तरे लोकाट री, न्यूये छिक लिया जगह निहार कै ।।2।<br><br>\n\n    क्यों जुल्म करै हत्यारी, जो मेरी होती जननी महतारी,<br>\n    ला देती सब बातां के ठाठ री, जड़ में बिठा लेती पुचकार कै ।।3।<br><br>\n    इब सच्चे हर का शरणा सै, ध्यान बस उसकाये धरणा सै,<br>\n    लखमीचन्द उतरणा सै ओघट घाट री, बात करयाकर सोच विचार कै ।।4।<br><br>\n"
      },
      {
        "id": 17,
        "name": "17-मौसा बैरी बारयां मैं काट ...",
        "story": "<b> वार्ता :- मालण पूछने लगी कि यहां पर तेरी क्या रिश्तेदारी है। तूने\n    किसी से पूछा भी नहीं और बाग में आकर सो गया यहां पर कोई\n    भी गैर आदमी नहीं आ सकता । ज्यानी नथिया को अपनी मौसी बना लेता है । अब\n    गोधू को लेकर मालिन माली से मिलाती है । गोधू ने जब\n    अपना मौसा देखा तो गोधू उसकी क्या बड़ाई करता है ।</b><br><br>\n\n\n    मौसा बैरी बारयां मैं काट रहया चाला री,<br>\n    सहम गया मैं दूर खड़ा ।।टेक।<br><br>\n\n    लहशुन और प्याज देखे, अजमाइन की क्यारी भरी,<br>\n    धणियां जीरा लोंग इलायची, सोंप खड़ी हरी भरी<br>\n    दाल मूंग मोठ उड़द, मिश्री और हरड़ निरी,<br>\n    गाजर मूली और शलगम, शकरकन्दी पै चाला कटा,<br>\n    आलू और रितालू अरबी, कचालू का भाव पटा,<br>\n    मुंगफली और जिमिकन्द पै, आदमी का दिल डटा,<br>\n    जड़ में बैरी एक करेला आला री, सोवै था बैरी पड़ा ए पड़ा ।।1।<br><br>\n\n    छोटे बड़े आम, जामुन, नीबू, खट्टा और बड़बेर,<br>\n    चकोतरा, अनार, आडू, अमरूदां, के लागे ढेर<br>\n    अरंडी, केला, नारंगी, संतरे सेबां का फेर,<br>\n    नाशपति कली गैन्दा बसन्ती गुलाब खिला,<br>\n    कनेर और चमेली सूरजमुखी पर ध्यान चला,<br>\n    बादाम छवारे और गोले अंगूरा पै नूर ढला,<br>\n    बोझ तलै झुक रहा मेवा का डाला री, समय पै फल आण झड़ा ।।2।<br><br>\n\n    खरबूजे, तरबूज, काकड़ी सीताफल बड़ा भारी,<br>\n    खीरे और मतीरे कदू घिया की बणैं तरकारी,<br>\n    आम्बी, टिन्डसी, कचरी, और कचरे पै गजब की धारी,<br>\n    सेम की फली और तोरी गोभी का खिला था फूल,<br>\n    मिर्च और भीण्डी बैंगन पौधां पै रहे थे झूल,<br>\n    सूवा, पालक, कुलुफा, और मेथी बथवे कै लागै ना धूल,<br>\n    सब तै पदीने का ढंग निराला री,न्यारां के भी सडैं थे सिड़ा ।।3।<br><br>\n\n    पिश्ते, खिरणी, शिलाजीत छोटी बड़ी हरड़ खड़ी,<br>\n    कदम, शाल, शीशम, तुण मरले की लगी थी झड़ी,<br>\n    बड़, पीपल, नीम, चन्दन बिड़े मैं खश्बोई बड़ी,<br>\n    मुलहटी, सुपारी, पोश्त, कलौंजी कई रंग के पान,<br>\n    आख, ढाक, जाल, फांस, बांस पै बेलों के तान,<br>\n    लखमीचन्द छन्द कथै जिनकी बालक उमर नादान,<br>\n    करावले की जड़ में सरस देसी काला री,<br>\n    कसौन्धी और हींस का बिडा़  ।।4।<br><br>\n\n"
      },
      {
        "id": 18,
        "name": "18-जब ठहरूंगा तेरे पास मैं....",
        "story": "<b> वार्ता : ज्यानी अब मालिन को क्या कहता है ।</b><br><br>\n\n    जब ठहरूंगा तेरे पास मैं, मनैं लुहकमा बात बतादे ।। टेक।<br><br>\n\n    किसे तै ना कहूं आण लई खींच,<br>\n    कहूं तै सौ नीचा का नीच,<br>\n    जो गुस्सा भरया तन के बीच, साराए जहर रितादे  ।।1।<br><br>\n\n    मैं तनै बूझू बारम्बार, साची बात में के तकरार,<br>\n    सै धम्मल का परिवार, उसका आच्छी ढाल पता दे ।।2।<br><br>\n\n    रात नै के बीते उत्पात, जाणा दीखै उठ प्रभात,<br>\n    जुणसी नहीं कहण की बात, उसनै साफ-साफ जता दे  ।।3।<br><br>\n\n    लखमीचंद नै छन्द का ज्ञान,  गुरु बचन लिए सही मान,<br>\n    कै लिकड़ी हो गलत जबान,  सारिए कर माफ खता दे  ।।4।<br><br>\n"
      },
      {
        "id": 19,
        "name": "19-नक्शा नया तार कै चाल्या....",
        "story": " <b> वार्ता- पण्डित जी ने कहा आज आधी रात तुम्हारा पति आएगा\n    सोना मत घर में दीवा जलाए रखना। यह सब कहकर ज्यानी वहां से चला जाता है\n    रात को सुनारी के जमाई का रूप बनाकर धम्मल सुनार के घर की\n    तरफ चल पड़ा और क्या कहने लगा ।</b><br><br>\n\n    नक्शा नया तार कै चाल्या, कान्धै दुशाला डार कै चाल्या,<br>\n    ज्यानी चोर धार कै चाल्या, भेष जमाई का ।।टेक।<br><br>\n\n    मैं सेवक सू बालकपण का, धोरै घाटा कोन्या धन का,<br>\n    मन का फूल कमल खिलरया सै, काबू आज मेरा चलरया सै,<br>\n    ज्यानी सूं मनैं वर मिलरया सै, देबी माई का  ।।1।<br><br>\n\n    आपै सहम ठा लिया मुख, राख्या ना ज्ञान ध्यान मैं रूख,<br>\n    धम्मल नै दुख ज्यादा कर लिया,  इनाम लेण का इरादा कर लिया,<br>\n    सवा रुपए का फायदा कर लिया, टोटा ढाई का ।।2।<br><br>\n\n    पहर कै कमीज बदल लिया त्यौर, नया साफा गज-गज पै मोहर,<br>\n    चालै नहीं जोर हर आगै, तावला करै कदम धरै आगै,<br>\n    पहुंच्या धम्मल के घर आगै, था भेदी राही का ।।3।<br><br>\n\n    धोती कुर्ता कोट था काला, छैल बटेऊ बण्या निराला,<br>\n    चाला करदूं रचकै माया, लखमीचन्द का भाग सवाया,<br>\n    देखूं डण्ड क्यूं बीड़ा ठाया, मेरी बुराई का ।।4।<br><br>\n"
      },
      {
        "id": 20,
        "name": "20-हुए सुख कम कसरे....",
        "story": "<b> वार्ता :- ज्यानी को देखकर सुनारी क्या कहती है ।</b><br><br>\n\n    हुए सुख कम कसरे, पायां मैं पसरे सुण दादसरे,<br>\n    या बात कहण की ना  ।।टेक।<br><br>\n\n    बेटी धन माल पराए किसके, प्याले पीणें दीखैं विष के,<br>\n    चाहे जिसके कहे तै, कष्ट सहे तै, आये गए तै,<br>\n    मैं मूल फहण की ना ।।1।<br><br>\n\n    ब्याह करया था लगा कै रंग रास, मनैं थी जमाई मिलण की आश,<br>\n    दो बदमाश गिणा गया,  कुछ कहा ना सुण्याय गया, किला चणया गया,<br>\n    कोए बुर्ज ढहण की ना ।।2।<br><br>\n\n    मेरी बेटी सै गरीब गऊ, इसनै देख जलै मेरा लहू,<br>\n    हो बहू गेल्यां बर की,  शोभा घर की, सिल पाथर की,<br>\n    पाणी पै बहण की ना ।।3।<br><br>\n\n    ये चार कली लखमीचन्द नैं घड़ी,  मैं दादा तेरे पाया में पड़ी,<br>\n    खड़ी हुई बणकै ढेठी, पाया मैं लेटी, बाप कै बेटी,<br>\n    सदा रहण की ना ।।4।<br><br>\n"
      },
      {
        "id": 21,
        "name": "21-राशी जन्म बखाणू सूं री....",
        "story": " <b> वार्ता :- अब ज्यानी जो ज्योतिषी है, सुनार को अपने गुण बताता है ।</b><br><br>\n\n    राशी जन्म बखाणू सूं री, दूध और पाणी छाणूं सूं री,<br>\n    टीप बणानी जाणूं सूं री, ज्योतिष आले ज्ञान में   ।।टेक।<br><br>\n\n    पिंगल पढ़ी छन्दी की शोध, व्याकरण से हो अक्षर का बोध,<br>\n    तज कै क्रोध शरीर का री,  मर्म ज्ञान के तीर का री,<br>\n    दर्द मर्द चाहे बीर का री, काटूं एक जबान में ।।1।<br><br>\n\n\n    सुरती गुरु चरण में लागी, सेवा करकै विद्या पागी,<br>\n    त्यागी कर्म निषेधां की री, जन्म-कर्म के खेदा की री,<br>\n    करी पढ़ाई वेदां की री, सब किमैं जचग्यां ध्यान मैं ।।2।<br><br>\n\n    लग्नर मुहरत तिथि पहर, हो सै नक्षत्रों की लहर<br>\n    बहुत से लुच्चे कहर तोलज्यां सै री,<br>\n    मंगते लोग डोलज्यां सै री, इतनी झूठ बोलज्यां  सै री,<br>\n    धरती ना अस्मान में ।।3।<br><br>\n\n    लखमीचन्द छन्द नए सीखै, भतेरी दुनियां देखें झीखै,<br>\n    दीखै जो कुछ कहणा सै री, आगै अप अपणा लहणा सै री,<br>\n    करया भोग कै रहना सै री, ले कै जन्म जिहान मैं ।।4।<br><br>\n"
      },
      {
        "id": 22,
        "name": "22-देख ली पत्रे की बाणी....",
        "story": "<b>वार्ता :- अब ज्यानी कहता है ।</b><br><br>\n\n    देख ली पत्रे की बाणी, तार चाले करड़ाई नै  ।।टेक।<br><br>\n\n    अरी निरभाग कर्म की हेठी, सिर पै धरी पाप की पेटी,<br>\n    सुणी सै ब्याह पीछै बेटी, जै होज्या पीहर में स्याणी,<br>\n    यो दुख बुरा लुगाई नै ।।1।<br><br>\n\n    अरी तू चोखी समझण जोगी स्याणी, तनै इब लुग ना बात पिछाणी,<br>\n    गेर दी दिन-दिन की हाणी, तेरे बदमाश जमाई नै ।।2।<br><br>\n\n    मेरे मै ब्राह्मण पणे की शक्ति, बात कहूंगा में हर लगती,<br>\n    सार जिन्हें भगती की जाणी, धारगे वै सील समाई नै ।।3।<br><br>\n\n    लखमीचन्द धर्म की घूंटी, देज्यांगा थारे मरज की बूटी,<br>\n    जै बात लिकड़ज्या झूठी,<br>\n    कमाई कर-कर कै खाणी, छोड दूंगा मिश्राई नैं ।।4।<br><br>\n\n"
      },
      {
        "id": 23,
        "name": "23-ओ किमैं भरी जवानी ....",
        "story": " ओ किमैं भरी जवानी, कुछ कलयुग का काम दादा डटा ना जा ।।टेक।<br><br>\n\n    बहुत सी बीर बर दिन में मरले, पति कै शीश दुनामां धरले,<br>\n    कर ले सौ-सौ बेईमानी, वै गुलाम, उनमें छटां ना जा ।।1।<br><br>\n\n    कद मौत आवैगी मेरे नां की, मुश्किल मिलैगी दवाई घा की,<br>\n    सुणयां मनैं मेरी माँ की जबानी,\n    हम कर दिए बदनाम, न्यारी पटया ना जा ।।2।<br><br>\n\n    मैं रह री सूं सबर शान्ती खे कै, दादा जाईए मरज की दवाई दे कै,<br>\n    हो ले कै कोतर-खानी, जी करज्या सुबह शाम,<br>\n    आप तै कटा ना जा ।।3।<br><br>\n\n    बकलो चाहे लखमीचन्द नै गाली, कहैगा जिसी आंख्या देखी भाली,<br>\n    ओ में लाला आली निशानी, दादा अब उठते ना दाम,<br>\n    कायदे तै घटया ना जा ।।4।<br><br>\n"
      },
      {
        "id": 24,
        "name": "24-पत्रा खोल लिया दिल साफ ....",
        "story": " <b> वार्ता :- अब ज्यानी क्या  कहता है :-</b><br><br>\n\n    पत्रा खोल लिया दिल साफ तै, ल्या\u200D तनै जतन बतायूंगा ।।टेक।<br><br>\n\n    बुरी करणी से डरया कर, हर का भजन करया कर,<br>\n    खुश रहया कर जप जाप तै,<br>\n    ल्या तनै एक मंत्र सिखा दूंगा ।।1।<br><br>\n\n    तनै 12 साल तक दुख ओट लिए भारे,<br>\n    हम झूठा पोथी पतरा ना ठाहरे,<br>\n    थारे आपस के मेल मिलाप तै, मैं अपणी विधि दिखादूंगा ।।2।<br><br>\n\n    उसका नहीं कितै धर धौरा, हाथ तै गया छूट धर्म का डोरा,<br>\n    ओ दुखी होरया तेरे सताप तै,<br>\n    करड़ाई दूर हटा दूंगा ।।3।<br><br>\n\n    छन्द लखमीचन्द गाग्या, मैं भूल कै धोखा खाग्या,<br>\n    कै तै तेरा बालम आग्या,\n    आप तै ना तड़कै टोहकै ल्यादूंगा ।।4।<br><br>\n"
      },
      {
        "id": 25,
        "name": "25-लिया रूप तीसरा धार...",
        "story": "<b> वार्ता :- अब ज्यानी ने यह तीसरा रूप धारण किया है । पहले\n    तो गोधू माली का लड़का बना, दूसरी बार ज्योतिषी बनकर\n    शहर में गया और अब तीसरी बार उसनै बटेऊ बनने की\n    सोच ली और सुनारी के पास ठीक रात के बारह बजे पहुंचता है ।</b><br><br>\n\n    लिया रूप तीसरा धार, बणग्या सुनरे का छोरा  ।।टेक।<br><br>\n\n    पहलम बणग्या गोधू माली, दुजै बण ब्राह्मण ज्योतिष ठाली,<br>\n    तीजै जमाई बणन की साली,<br>\n    घूमै था बीच बाजार, यानी ऊत घणां कोरा ।।1।<br><br>\n\n    मुख से राम नाम भाख्या सै, अमृत रस करकै चाख्या सै,<br>\n    धम्मल कै घरां ला राख्या सै,<br>\n    विषयर बणकै ल्यूं महकार, एक चन्दन का पोरा ।।2।<br><br>\n\n    कोन्या फर्क बात म्हारी मैं, घर पाया ना गली सारी में,<br>\n    धम्मल सुनरे की हारी मैं,<br>\n    दबरया बिध्न रूप अंगार, माणस फुकण नै होरा ।।3।<br>\n\n    कदे होज्या ना मेरी हार,<br>\n    ज्यानी मन में करै था विचार,<br>\n    लाल रूखसार गजब की मार, गोल मुंह बटवा सा गोरा ।।4।<br><br>\n\n    लखमीचन्द दुख दर्द सहण की,\n    या छोरी के थी घरां रहण की,<br>\n    नैन किसे बणे खाण्डे की धार, छूट रहा स्याही का डोरा ।।5।<br><br>\n\n"
      },
      {
        "id": 26,
        "name": "26-उड़ै ज्यानी आग्या धमल ....",
        "story": " <b> उड़ै ज्यानी आग्या धमल कै बाहर, स्याहमी दीवा चमकै  ।।टेक।</b><br><br>\n\n    ओ किसा पैर धरै था डर डर, चालै ह्रदय में रट रट कै हर हर,<br>\n    वो घर चौकस पाग्या, जड़ै बसते सुनार, न्यू झांकण लाग्या रै थमकै ।।1।<br><br>\n\n    इब देखैंगे नई बाल भूख कै,  नहीं करैंगे काम चूक कै<br>\n    उक कै ना खाली जागा रै छलिया का वार, चेहरा दूणा दमकै ।।2।<br><br>\n\n    इब नहीं जांगे दूर दूर कै, देखेंगे एक जाल पूर कै,<br>\n    हूर कै न्यूं बीझण लाग्या हुए छेक हजार, लकड़ी ज्यूं गलगी खमकै ।।3।<br><br>\n\n    कद काटै ईश्वर दुख के फन्द नै, जाणै कद भोगैगे एश आनन्द नै,<br>\n    लखमीचन्द छन्द न गाग्या बणकै ताबेदार, सतगुर सेवा में जमकै ।।4।<br><br>\n\n"
      },
      {
        "id": 27,
        "name": "27-हे मां बाहर बटेऊ की ढाल....",
        "story": " <b>वार्ता :- ज्यानी महल के पास इधर-उधर डोलने लग जाता है । जैसे\n    ही कोई बहुत दिन में आये और रास्ता व घर भूल जाए। धम्मल\n    सुनार की लड़की जाग रही थी, उसने ज्यानी को देख लिया और\n    वह अपनी मां से क्या कहने लगी ।</b><br><br>\n\n    हे मां बाहर बटेऊ की ढाल,  कूण पैर धरै सै ठहर कै ।।टेक।<br><br>\n\n    माया मिलै रात जागे नै,<br>\n    खड़या देखूं थी कोलै लागे नै,<br>\n    कदे आगे नै चाल्या जा दूसरी गाल,<br>\n    भूल्या फिरैं था बीच शहर कै ।।1।<br><br>\n\n    जब यू पैर धरै डट डट कै,<br>\n    सच्चे राम नाम नै रट कै,<br>\n    जाणूं दई हटकै टूम उजाल,<br>\n    चालू मैं जब ओढ़ पहर कै ।।2।<br><br>\n\n    मैं ओढ़ पहर कै ना चटक मटकती,<br>\n    इस मरजाणें की चाल मेरै खटकती,<br>\n    लटकती दो जुल्फ मर्द का काल,<br>\n    काली नागिन भरी ज्यों जहर कै ।।3।<br><br>\n\n    लखमीचन्द बात ना मोह बिन,<br>\n    जोड़ी सजती कोन्यां दो बिन,<br>\n    मेरे मद जोबन का खाल,<br>\n    पाणी ढलै ज्यों बीच नहर कै ।।4।<br><br>\n"
      },
      {
        "id": 28,
        "name": "28-कितै कुए में डूब क्यों ....",
        "story": " कितै कुए में डूब क्यों ना मरा,<br>\n    इब दीखी सुसराड़, के राह भूल कै आग्या ।।टेक।<br><br>\n\n    माली ना हो बाग बगीचै, फेर कौण पेड़ नै सींचै,<br>\n    ना ब्यााह पीछै उल्टा फिरया, झूठे उत लिबाड़,<br>\n    यू घर फेर क्यूं पाग्या ।।1।<br><br>\n\n    मर्द बिन बीर की के बोर, सामण केसी उठैं लौर,<br>\n    तेरा खेत ढोर चरगे हरया, बिना खसम किसी बाड़,<br>\n    पाछै सोवता जाग्या ।।2।<br><br>\n\n    लखमीचन्द बताग्या कोए ओली, मेरी बेटी थी सादी भोली,<br>\n    होली में साक्या करया,  म्हारे होगी गल का झाड़,<br>\n    सब कै पाप सा छाग्या, ।।3।<br><br>\n\n    लखमीचन्द के सोवै सै जाग, बदी का रस्ता दे त्याग, <br>\n    अरै भाग जोर करग्या  तेरा,<br>\n    काले भसंड मराड, तू मुंह हूर कै लाग्या ।।4।<br><br>\n"
      },
      {
        "id": 29,
        "name": "29-कितने दिन तनै हो ....",
        "story": "<b> वार्ता : अब सोना दे क्या कहती है ।</b><br><br>\n\n    कितने दिन तनै हो लिए हो मरज्याने बैरी,<br>\n    एकली मैं पीहर में छोड़ी  ।।टेक।<br><br>\n\n    रात दिनां फिरी रोवंती धोंवती,<br>\n    फिकर में एक घड़ी नहीं सोवती,<br>\n    मोती ना लड़ में पो लिए,<br>\n    तील नहीं रेशम की पहरी,<br>\n    चली ना कदे खिणवाकै ठोडी ।।1।<br><br>\n\n    सखी खेलै थी फाग सुहाग,<br>\n    मैं तेरै ब्याह दी भोडे मेरे भाग,<br>\n    राग नै आश्क सारे मोह लिए ,<br>\n    महिफल जिनकी थी गहरी,<br>\n    नाचती मै मुड़ तुड़ कै कोडी ।।2।<br>\n\n    कित हांडै था मारया-2, फिकर करै था कुणबा थारा,<br>\n    12 बर्ष हम रो लिए, हो बाकी ना रहरी<br>\n    चुन्दड़ी नहीं कदे चाले की ओढ़ी ।।3।<br>\n\n    लखमीचंद इसे छन्द विचारै,<br>\n    इब के मुंह ले कै आग्या म्हारै, तारै क्यूं बातां के छोलिये,<br>\n    जले मै मै मैं अप बीती कहरी, पड़ै मेरा सबर बणै तू कोढ़ी ।।4।<br><br>\n"
      },
      {
        "id": 30,
        "name": "30-चाल्या मैं तीर्थ करण गया था....",
        "story": " <b>चाल्या मैं तीर्थ करण गया था, तू मेरै याद नहीं आई ।।टेक।</b><br><br>\n\n    हरिद्वार गया पोड़ियां हर की, कनखल ज्वाला सैर करी घर-2 की,<br>\n    लक्षमण झूले नील कंठ मन्दिर की, जड़े कै लिकड़ै गंगेमाई  ।।1।<br><br>\n\n    बाबा जी की कुटी पै ठहरया,  गया जब मैं हार,<br>\n    मेरे तै बहुत करया था प्यार, मनैं न्यू कहण लगा पुचकार,<br>\n    छोरे तनै छोड़ दई क्यों ब्याही ।।2।<br><br>\n\n    मनै बहुत घणा दुख खेया, दिल शान्ति जल में भेया,<br>\n    घरके न्यूं बोले बोहड़िया नै ले आ, मनैं लाठी धोती ठाई ।।3।<br><br>\n\n    लखमीचन्द भजन में लाग्या, सुणते दिल पै आनन्द सा छाग्या,<br>\n    चलकै थारे घर पै आग्या, आड़ै तू लड़ती पाई ।।4।<br><br>"
      },
      {
        "id": 31,
        "name": "31-तेरे बिन माली हो....",
        "story": "<b> वार्ता : सोना दे क्या कहती है ।</b><br><br>\n\n    तेरे बिन माली हो, यो तेरा साराए बाग उजड़ग्या ।।टेक।<br><br>\n\n    जब तै पिया प्रदेश गए,  मैं रही आत्मा मोस,<br>\n    जुणसी तील मेरे पहरण की,  मेरी मां नै धरली खोस,<br>\n    धरे कंघ घोटे आली हो,  भरया ठाडा संदूक बिगड़ग्या ।।1।<br><br>\n\n    मीन, पपीहया, करते दोनों मींह बरसण की आश,<br>\n    मैं फण पटकूं एकली मेरा नाग नहीं था पास,<br>\n    मैं नागण काली हो, तू जोड़े तै नाग बिछुड़ग्या ।।2।<br><br>\n\n    धरती पै वे ना रहे जो थे धन के जोड़णिंया,<br>\n    इब फुरसत में आग्या तू कित तै माहल तोड़िणयां,<br>\n    तलै करले थाली हो तेरा रेते में शहत निचूड़ग्या ।।3।<br><br>\n\n    लखमीचंद न्यूं कहैं इब टाल करै नैं ठहरण की,<br>\n    म्हारे घरक्यां नै धरदी ठाकै जो टूम मेरे पहरण की,<br>\n    सारी उमर बकूंगी गाली हो, तू मेरे मूर्ख पल्लै पड़ग्या ।।4।<br>\n"
      },
      {
        "id": 32,
        "name": "32-आज तै मैं लडूंगी घणी....",
        "story": "<b> वार्ता :- अब सोनादे क्या् कहती है ।</b><br><br>\n\n    आज तै मैं लडूंगी घणी, आया घणे हो दिन में ।।टेक।<br><br>\n\n    सजन तनै रोज रटूं थी सुबह श्याम, मर्द बिन बीर बता किस काम,<br>\n    या मेरे राम के बणी, रहैगी मन की मन मैं ।।1।<br><br>\n\n    चान्दी पूरी धड़ी तोल की, तील बढ़िया धरी घणे मोल की,<br>\n    मारैं सखी बोल की अणी, रहै के बाकी तन में ।।2।<br><br>\n\n    बहुत समान धरया नए सन का, सजन बता के जीणां सै उनका,<br>\n    जिनका रूसया धणी, दुख हो जवानीपन में ।।3।<br><br>\n\n    लखमीचन्द भजन मैं लाग, जाण कै क्यूं फोड़े थे मेरे भाग,<br>\n    नाग तेरे माथे की मणी, राखी क्यूं ना फण में ।।4।<br><br>\n\n"
      },
      {
        "id": 33,
        "name": "33-अरै मेरै दो मुट्ठी भरदे....",
        "story": "<b> वार्ता :- ज्यानी सोनादे को क्या कहता है ।</b><br><br>\n\n    अरै मेरै दो मुट्ठी भरदे,  हारग्या में चल कै नै आया  ।।टेक।<br><br>\n\n    मैं दुख दरदां नैं सहग्या, करूं के मेरा जी फन्दे में फहग्या ,<br>\n    धरया छींके पै रहग्या, रै, चुरमा बन्धया बन्धाया ।।1।<br><br>\n\n    दिखे सच्चा करूं जिकर मैं,  झूठा करता नहीं मक्कर में,<br>\n    रै सुनार की तेरे फिकर में, काल तै ना भोजन खाया ।।2।<br><br>\n\n    रात नै मैं घरा सोलूंगा, तेरे मन तन की टोहलूंगा,<br>\n    हाथ पैर मुख धो लूंगा, तू करदे नै नीर निवाया ।।3।<br><br>\n\n    लखमीचन्द कहो बात जड़ की नै , देख लूंगा छाती धड़की नैं,<br>\n    रै सुनरे की लड़की नैं, झाड़ कै नैं पलंग बिछाया ।।4।<br><br>\n"
      },
      {
        "id": 34,
        "name": "34-हो तेरे मरण जीण का ....",
        "story": " <b> वार्ता :- सोनादे ज्यानी को कहती है ।</b><br><br>\n\n    हो तेरे मरण जीण का, हो मनैं बेरा ना पाटया ।। टेक।<br><br>\n\n    हो तू लिकड़या मूढ अनाड़ी, जो तेरे केसी सोच जाती माड़ी,<br>\n    हो साजन, के था बीरां नैं मरदां का घाटा ।।1।<br><br><br>\n\n    तू दोष शीश पै धरग्या, मरै था तै उस दिन क्यों ना मरग्या,<br>\n    जले तनै फेरे लिए थे, उस दिन क्यों ना नाटया ।।2।<br><br><br>\n\n    मेरे परमार्थ में सिर दे, जले मेरे केसी कुण करदे,<br>\n    राम किसे नै ना इसा वर दे, भरी जवानी हो जल्या जोबन डाटया ।।3।<br><br><br>\n\n    तनै दे दिया दुख दारूण, इब के लाग्या बात विचारण,<br>\n    लखमीचन्द तेरे कारण हो, जिन्दगी का सांटा सान्ठया ।।4।<br><br>\n"
      },
      {
        "id": 35,
        "name": "35-छलिया बणया छबीली सी ...",
        "story": "<b> वार्ता :- ज्यानी ने एक सुन्दर नारी का भेष बना लिया । दरोगा\n    उधर से गुजरा जहां दरोगा तैनात था ।</b><br><br><br>\n\n    छलिया बणया छबीली सी नार, चाला कटण लगा ।।टेक।<br><br>\n    टूम ठेकरी गहणा वस्त्र सब आभूषण धारे,<br>\n    मुट्ठी भर-भर फेंक रहया आश्कों की तरफ इशारे,<br>\n    अरै जैसे ब्याह चाले का खांड कसार, घर-घर बटण लगा ।।1।<br><br>\n\n\n    कड़े-छड़े रमझोल पहर लिए और बाजणी पाती,<br>\n    रिम-झिम करता चाल्या ज्यों चलै घूमकै हाथी,<br>\n    एक मद जोबन की छुटै थी उलाहर,<br>\n    बरस कै ज्यों बादल पटण लगा ।।2।<br><br>\n\n    हंसली कंठी गल के अन्दर पहरी मोहन माला,<br>\n    आश्क बन्दा रहै ना जीवता कटया रूप का चाला,<br>\n    करकै चाला 16 सिंगार जोबन का रंग छटण लगा ।।3।<br><br>\n\n    लखमीचन्द जिनै भजन करया उनका दुखड़ा सब टलग्या,<br>\n    पूजा करण को चाल पड़ी घी का दीवा बलग्या,<br>\n    अरै आगै मिलग्या थानेदार, ज्यानी उल्टा हटण लगा ।।4।<br><br>\n"
      },
      {
        "id": 36,
        "name": "36-उसनै भो कोए तकले ...",
        "story": "<b> वार्ता :- अब ज्यानी औरत बन गया । आगे थानेदार मिलता है, आपस में क्या\n    बात होती है । थानेदार को कहती है ।</b><br><br>\n\n    उसनै भो कोए तकले जिसकै माणस मरज्या सै ।।टेक।<br><br>\n\n    रात नैं राजा नल भी छोड़ गया था,<br>\n    दमयन्ती नैं दुख दर्द सहया था,<br>\n    चन्देरी में जा अपणा कष्ट कहा था,<br>\n    मनै बेटी कर रखले, सभाऊ राजा से तरज्यां सै ।।1।<br><br>\n\n    मैं न्यू सोचूं सूं मन में,  दुखड़ा भारी होग्या तन में,<br>\n    जले तू दो दिन में छिकले, तेरे केसे छोड़ डिगरज्यां सैं ।।2।<br><br>\n\n    जी फन्दे कै ना बीच फहै था,  न्यू दिन रात का फिकर रहै था,<br>\n    कीचक भी द्रोपद नैं न्यूं बात कहै था,<br>\n    तू मेरी कर पकले, घणखरे, न्यूए डंड भरज्यां  सै ।।3।<br><br>\n\n    एक थी भीमसैन की जाई, पारधी नै घणी सताई,<br>\n    कह था मेरे पड़दे नै ढकले, दुष्टजन पास सिर धरज्यां सै ।।4।<br><br>\n\n\n    खोल कै बात कहूंगी सारी, तन पै विपता औटै भारी,<br>\n    वा हो सै पतिभर्ता नारी, जो पती के गुण-अवगुण ढकले<br>\n    लखमीचन्द छन्द धरज्या सै ।।5।<br><br>\n\n"
      },
      {
        "id": 37,
        "name": "37-बेवारिश की ढाल फिरै....",
        "story": "<b>  वार्ता :- जब धुम्मल सुनार को सारी घटना का पता चला तो वह समझ गया कि\n    ज्यानी चोर का काम है। उसने नंगी तलवार अदलीखां को वापस कर दी\n    और कहा ज्यानी को पकड़ना मेरे बस की बात नहीं। इस पर शहर के एक\n    दारोगा ने ज्यानी को पकड़ने का बीड़ा उठाया और कहा कि आठ पहर के\n    अन्दर-अन्दर मैं उसे हथकड़ी पहना ढूंगा।\n    जब ज्यानी को इस बात का पता लगा तो एक सुन्दर औरत का रूप\n    बनाकर वह आधी रात शहर में घुसा। रास्ते में उसे वही दरोगा मिल गया।\n    सुन्दरी को देखकर दरोगा क्या कहने लगा ।</b><br><br>\n\n    बेवारिश की ढाल फिरै, कौण कड़े तै आगी,<br>\n    चालण आली अदा निराली, काट कालजा खागी ।।टेक।<br><br>\n    मैं बूझूं तेरे तै गोरी, कौण कड़े तै आई,<br>\n    छम-छम छन-छन करती चालै, ज्यूं जल पर कै मुरगाई,<br>\n    एक आधी बै आँख चिलकज्या, दो आँख्यां में स्याही,<br>\n    थाली मैं के लेरी बतादे, किस की खातिर ल्याई,<br>\n    गोल कलाई बणी हूर की किसी हंस कै नाड़ हिलागी ।।1।<br><br>\n\n    आधी रात शिखर तै ढलगी, इब कूण खिड़कै खोलै सै,<br>\n    बेवारिश की ढाल फिरै, क्यूं नर्म जिगर छोलै सै,<br>\n    भौं की तेग भरी गुप्ती, क्यूं नर्म जिगर छोलै सै,<br>\n    सौ-सौ रूक्के मार लिए, पर एक बर ना बोलै सै,<br>\n    घूंघट ताण खड़ी होग्यी, किसी चालण तै नरमाग्यी ।।2।<br><br>\n\n    बेवारिश की ढाल फिरै दुनियां बीच भरमती,<br>\n    इधर-उधर नै डोल रही, ना एक जगह पै जमती,<br>\n    तेरी पायल का खुड़का होरया ना मींह बरसण तै कमती,<br>\n    घोड़ी लक्ष्मी और लुगाई बिना मर्द ना थमती,<br>\n    आशिक ढक लिया तेरे रूप नै किसी घटा चान्द पै छागी ।।3।<br>\n\n    बदमाशां पै पहरा लगरया, हुकम नहीं आने का,<br>\n    थाणेदार मैं फिरूं गश्त पै अदली के थाणे का,<br>\n    औरत सै तै के ढंग देख्या, तनै राह रस्ता, पाणे का,<br>\n    सारे शहर में रूक्का  पडरया, ज्यानी के आणे का,<br>\n    लखमीचन्द नै आगा घेरया तू चाल कड़े कै जागी ।।4।<br><br>\n"
      },
      {
        "id": 38,
        "name": "38-तनै जगह बतावै थानेदार ....",
        "story": "  <b> वार्ता :- थानेदार अब औरत को क्या कहता है ।</b><br><br>\n    तनै जगह बतावै थानेदार काट में रोकण की ।।टेक।<br><br>\n\n    बूंट और पट्टी तार दी मैनें सिर का सेल्या तारया,<br>\n    काट बीच रोकण का तनैं भेद बतादूं सारा,<br>\n    ताली ले हाथ पसार, पेच कै में ठोकण की ।।1।<br><br>\n\n    तेरी मेरी जोड़ी खूब मिली सै तड़कै बटैंगी बधाई,<br>\n    कट्ठा होज्या भाई चारा गावैंगी गीत लुगाई,<br>\n    तनैं विधि बतादेंगी नार, देवते धौकण की ।।2।<br><br>\n\n    तेरी केसी और सैं मनैं मतना समझै अकेला,<br>\n    सोच समझ कै चालिए दो दिन का दर्शन मेला,<br>\n    कदे थारी रोज रहै तकरार मार बुरी शोकण की ।।3।<br><br>\n\n\n\n    बीर मरद की जोड़ी मिलज्या आनन्द खूब करैंगे,<br>\n    लखमीचन्द करणी करी नै अपणे आप भरैंगें,<br>\n    टहल में दो बान्दी ताबेदार काम नै ना टोकण की ।।4।<br><br>\n"
      },
      {
        "id": 39,
        "name": "39-अकल दरोगा की मारी ....",
        "story": "अकल दरोगा की मारी कपड़े तार काट में बड़ग्या ।।टेक।<br><br>\n\n    जब तै बण रहया था फूलझड़ी, तनै मेरी बुद्धी खूब हड़ी,<br>\n    जब मूछं और दाड़ी नजर पड़ी, झट काया का सांस लिकड़ग्या रै ।।1।<br><br>\n\n    तेरे परमार्थ मै सिर दूंगा, ल्या तेरे मुट्ठी तक भर दूंगा,<br>\n    तेरी इसी गती कर दूंगा, जाणूं रोटी पर तैं टींट गिरड़ग्या रै ।।2।<br><br>\n\n    क्यों बदलै तोते बरगा त्यौर, तू झूठी मारै था बौर,<br>\n    जब देख्या ज्यानी चोर, सांप सा लड़ग्या रै ।।3।<br><br>\n\n    लखमीचन्द कर्मां की हाणी, बोलै था तू मीठी-मीठी बाणी,<br>\n    जब तै तू बणरया था सेठाणी, न्यूं चेहरे का नक्शा झडग्याग है ।।4।<br><br>\n"
      },
      {
        "id": 40,
        "name": "40-भेष जनाना देख लिया मैं ....",
        "story": "<b>  वार्ता :-  दारोगा सेठाणी को काठ के पास ले जाता है। वह कहती है,\n    इसमें ज्यानी कैसे बन्द होगा तो उसे दिखाने के दारोगा खुद काठ में\n    बन्द हो जाता है। ज्यानी काठ को ताला लगाकर क्या कहता है ।</b><br><br>\n\n\n    भेष जनाना देख लिया मैं समझया तनै लुगाई,<br>\n    दिया काठ मैं ठोक दरोगा, ज्यानी तेरा जमाई ।।टेक।<br><br>\n\n    हाथ जोड़ चाहे पैर जोड़ ना खाना माफ तेरा सै,<br>\n    जिसी करी उसी आपे भरली सिर पै पाप धरया सै,<br>\n    तू मनैं पकड़न आया था, मनैं खुद इन्साफ करया सै,<br>\n    बात करण का के मतलब था तू आकै आप मरया सै ,<br>\n    तनै रोक लिया मैं टोक दिया जारया था राही-राही ।।1।<br><br>\n\n    तू किसा दरोगा करै आशिकी कितै डूब मर जाइए,<br>\n    ज्यानी नै तेरा के बिगाड़या तनैं इसी ना चाहिए,<br>\n    भोजन तैयार करूं तेरा तू बैठ प्रेम तै खाइए,<br>\n    मेरी कितनी कैद करैगा, तू अपणी खैर मनाईए,<br>\n    मेरे पकड़न खातिर क्यूं तनै नंगी तेग उठाई  ।।2।<br><br>\n\n    इसे ऊत नै क्यूं छेड़ै तनै इतना ज्ञान नहीं सै,<br>\n    तनै आपा देख्या और ना देख्या तू इंसान नहीं सै,<br>\n    के अदलीखां के बारे में तनै प्यारी ज्यान नहीं सै,<br>\n    तनै न्यूं सोची होगी मेरे केसा कोए बलवान नहीं सै,<br>\n    एक सरडै लिया भाज तनै ना देख्यां खंदक खाई ।।3।<br><br>\n\n    इसे दरोगा बहुत मिलैं सैं, परवा करता कोन्या,<br>\n    सै देवी का वरदान मनै न्यूंए फिरता कोन्या,<br>\n    तीन सौ साठ फिरैं इसे अदली मैं उसतै डरता कोन्या,<br>\n    छत्रीपण के काम करयां बिन खुद मनैं सरता कोन्या,<br>\n    लखमीचन्द कहै महकदे की मैं आया करण रिहाई ।।4।<br><br>\n"
      },
      {
        "id": 41,
        "name": "41-तनै मेरा धर्म बिगाड़ा....",
        "story": "<b> वार्ता :- अब औरत थानेदार को क्या  कहती है ।</b><br><br>\n\n    तनै मेरा धर्म बिगाड़ा रै तेरा होइयो बुरा ।।टेक।<br><br>\n\n    फर्क पड़ज्याता दिन और रात तै, तू राजी होरया था अपणी बात तै,<br>\n    उत क्यों दाबै अपणे हाथ तै,  मेरे हाथ का मुरा ।।1।<br><br>\n\n    अपणे मन आनन्द छावै था, तन पै दुख का बोझा ठावै था,<br>\n    जब तै मेरी छाती में लावै था तू डंडे का ठुरा ।।2।<br><br>\n\n    तेरे केसी कोए जणनी मात जणैं, आते सारे सुख हो ज्यांगे तनैं,<br>\n    जब तू न्यूं कहै था, मनै टुक उरै रै उरा ।।3।<br><br>\n\n    लखमीचन्द कह कुछ होश नहीं सै, काया के मैं जोश नहीं सै,<br>\n    मेरा तै कुछ दोष नहीं सै, तू चाल्या था कुरा ।।4।<br><br>\n\n"
      },
      {
        "id": 42,
        "name": "42-तेरी मूछ और डाढी काटली अदली....",
        "story": "<b> वार्ता :- अब औरत थानेदार को क्या  कहती है ।</b><br><br>\n\n    तनै मेरा धर्म बिगाड़ा रै तेरा होइयो बुरा ।।टेक।<br><br>\n\n    फर्क पड़ज्याता दिन और रात तै, तू राजी होरया था अपणी बात तै,<br>\n    उत क्यों दाबै अपणे हाथ तै,  मेरे हाथ का मुरा ।।1।<br><br>\n\n    अपणे मन आनन्द छावै था, तन पै दुख का बोझा ठावै था,<br>\n    जब तै मेरी छाती में लावै था तू डंडे का ठुरा ।।2।<br><br>\n\n    तेरे केसी कोए जणनी मात जणैं, आते सारे सुख हो ज्यांगे तनैं,<br>\n    जब तू न्यूं कहै था, मनै टुक उरै रै उरा ।।3।<br><br>\n\n    लखमीचन्द कह कुछ होश नहीं सै, काया के मैं जोश नहीं सै,<br>\n    मेरा तै कुछ दोष नहीं सै, तू चाल्या था कुरा ।।4।<br><br>\n\n"
      }
    ]
  },
  {
    "id": 16,
    "name": "16— हीर रांझा",
    "dataList": [
      {
        "id": 0,
        "name": "कथासार :—",
        "story": " <b>पंजाब प्रान्त में एक शहर था तख्ते हजारा । उस शहर में चौधरी मूला\n    राम के घर में रांझे का जन्म हुआ । लड़का जवान हो जाता है।\n    इंग शहर में हीर का जन्म होता है । उसका भाई पटमल\n    जागीरदार है । हीर भी जवान हो जाती है ।\n    हीर और रांझे का जन्म-2 का मेल है । दोनों का\n    सपने में मिलन होता है । रांझा गांव छोड़कर पटमल की भैसो\n    का पाली बन जाता है । इस प्रकार हीर-रांझा रोज मिलते हैं।\n    अपनी मित्रता को परवान चढ़ाते हैं । हीर के भाई पटमल को जब सारा पता तो चला तो हीर की\n    शादी अखन जागीरदार से जो आँख से काना है, कर देता है।\n    रांझा खरक से फकीर बन कर हीर\n    की सुसराल चला जाता है । रांझा सादक पीर में ठहर जाता।\n    है। हीर जब दुल्हन के रूप में सादक धोकने आती है तो रांझे\n    से मेल होता है । दोनों एक दूसरे को पहचान लेते हैं ।\n    हर घर जाकर सांप के काटे जाने के बहाने रांझे को घर\n    बुला लेती है, रांझा आवाज लगाता है ।\n    अवसर देखकर रात को दोनों चले जाते हैं । इस सांग में सेती,\n    खीमां, सूरज नाथ, बुली, सांग के दूसरे पात्र हैं ।\n    </b>\n"
      },
      {
        "id": 1,
        "name": "1-उठ खड्या हो रांझे पाली ....",
        "story": "<b>वार्ता:- हीर रांझे से मिलने के लिये जाती है और क्या कहती है ।</b><br><br>\n\n    उठ खड्या हो रांझे पाली जड़ में हीर खड़ी तेरी,<br>\n    दूध-मलाई खांड गेर कै तेरी खातिर लेरी  ।।टेक।<br><br>\n\n    तीन जन्म तक जन्म लिया और तेरा मेरा प्यार रहा,<br>\n    मैं श्री तू फरहाद बण्या और आगे का इकरार रहा,<br>\n    मैं लैला बणग्यी तू मजनू बणकै प्रेम में ताबेदार रहा,<br>\n    इब तू रांझा मैं हीर बणी यो देखणियां संसार रहा,<br>\n    तीन जन्म तै पा मोहब्बत तेरी गैल्यां सै मेरी  ।।1।<br><br>\n\n\n\n    मेरै पिछले दोनों जन्म याद सैं प्रेम करण के बारे में,<br>\n    बण फरहाद याद करी शीरी रहें गया ढंग म्हारे में,<br>\n    मैं लैला तनै मजनू बणकै नाम करया जग सारे में,<br>\n    मैं झंग साले में होग्यीण तू होग्याज तखत हजारे में,<br>\n    एक रात तेरे मेरे प्रेम नै सुपने मैं घाली घेरी  ।।2।<br><br>\n\n    तन मन धन का मालिक सै तू तेरे सुपर्द गात रहै,<br>\n    तेरे मेरे दोनों के सिर पै उस मालिक का हाथ रहै,<br>\n    मान बड़ाई होज्यागी बिन रोब खौट मुलाकात रहै,<br>\n    हट कै जन्म फेर ल्यूंगी तै तेरे बिना कुण साथ रहै,<br>\n    तेरे दर्शन तै प्रसन्न होग्यी मन में खुशी भतेरी ।।3।<br><br>\n\n    सच्चा आशिक समझ तनैं मियां रांझे धोरै आई मैं,<br>\n    जितना प्रेम तेरे तै उतना नहीं बाप भाई मैं,<br>\n    जो मुंह पै करै बड़ाई खोट हो उसी लुगाई मैं,<br>\n    मैं उन केसी नां सूं रांझे प्यार समझ कै आई मैं,<br>\n    लखमीचन्द कहै पी ले दूध में खांड मलाई गेरी  ।।4।<br><br>\n\n"
      },
      {
        "id": 2,
        "name": "2-करकै प्यार बुलाले घर पै ....",
        "story": "<b> वार्ता :- रांझा क्या जवाब देता है ।</b><br><br>\n\n\n    करकै प्यार बुलाले घर पै चौड़े में मरवादे,<br>\n    इसी हो सै जात बीर की दो धेले का करवादे ।।टेक।<br><br>\n\n    सत्तर हों सै ऐब बीर मैं इननै कौण ल्हकोदे,<br>\n    करले प्रेम कदे हंस कै कदे साजन आगै रोदे,<br>\n    कदे पति मारकै सती होज्यां दाग जिगर के धोदे,<br>\n    तेरे कहे तै आग्यास कदे घर घाट गाम तै खोदे,<br>\n    चोरी जारी सिर लाकै हां मेरे पै भरवादे  ।।1।<br><br>\n\n\n    कहया करैं सै बीर इसी हों अपणा परण हारदे,<br>\n    भूखे नंगे के संग हो ले खसम का शीश तार दे,<br>\n    माणस तै ना संगवाई जा खोटी इसी धारदे,<br>\n    बीर सांप में फर्क नहीं मौके प डंक मारदे,<br>\n    अपलातून आदमी का सिर पायां मैं धरवादे ।।2।<br><br>\n\n    राजी हो जब चाहे जिसे माणस का लाड लडादे,<br>\n    तन मन धन तै हाजिर हो कै सच्चा प्यार बढ़ादे,<br>\n    आछयां नै करै भूण्डा भूण्डे नै शिखर चढ़ादे,<br>\n    एक रात जा साजन धोरै बी०ए० तक पढ़ादे,<br>\n    तेरे साथ मैं जात ज्या न कदे मेरा सिर तरवादे ।।3।<br><br>\n\n    हंस कै बूझै रोकै उड़ावै जीत मैं पाला करदे,<br>\n    हाथां लावै पायां बुझावै जी नै गाला करदे,<br>\n    माता पिता पति के धोरै रहण का टाला करदे,<br>\n    फूंक मारदे दीवे कै कदे फेर उजाला करदे,<br>\n    लखमीचन्द कहै बीर स्यात में हवा और फिरवादे  ।।4।<br><br>\n"
      },
      {
        "id": 3,
        "name": "3-के तनै पहले ना देखी थी ....",
        "story": "  के तनै पहले ना देखी थी सूं दास चरण आली मैं,<br>\n    कही बता दें किस दिन देखी तनैं फिरण आली मैं ।। टेक।<br><br>\n\n    मैं कई जन्म तै दुखी तेरी गेल्यां काट रही थी,<br>\n    कोन्यां ध्यान डिगाया तेरे ऊपर दिल डाट रही थी,<br>\n    म्हारे तेरे प्रेम की कसकै लाग एक गांठ रही थी,<br>\n    जब आपस में प्रेम करां थे मैं किस दिन घाट रही थी,<br>\n    तेरी बात रही तेरी साथ रही तेरी टहल करण आली मैं ।।1।<br><br>\n\n    किसे बात का फर्क करया ना सच्चा यार रहा मेरा,<br>\n    मैं तनैं देख कै जीऊंगी तूं दिलदार रहा मेरा,<br>\n    पाक मुहब्बत रह गई तै तूं ख्वाहिस्तगार रहा मेरा,<br>\n    झूठ जाण चाहे साच जाण सदा सच्चा प्यार रहा मेरा,<br>\n    तनै जन्म लिया मनैं जन्म लिया तेरी गैल मरण आली मैं ।।2।<br><br>\n\n    मनै तेरे बिन तनै मेरे बिन किस तरियां सरज्यागा,<br>\n    तीन जन्म की यारी में भला क्यूकर भूल बिसरज्यागा,<br>\n    मैं एक फैसला और करूं तेरा सारा पेटा भरज्यागा,<br>\n    जै रांझे में दगा करूं मेरा पटमल भाई मरज्यागा,<br>\n    काठ का सत्संग करकै लोह की कील तरण आली मैं ।।3।<br><br>\n\n    के तनै आज नई देखी सूं धुर की देखी भाली,<br>\n    तेरी ओड़ तै साफ आत्मा नहीं पेट की काली,<br>\n    खिले चमन बाग में फूल बाग में रहै पुराणा माली,<br>\n    तेरे बिना इस मेरे गात पै ना पड़ै गैर की छाली,<br>\n    लखमीचन्द कहै घरक्या तै ना मूल डरण आली मैं ।।4।<br><br>\n"
      },
      {
        "id": 4,
        "name": "4-आधी रात अन्धेरी में कित ....",
        "story": "<b> वार्ता :-  हीर और रांझा इसी तहर रोज छुप-छुपकर मिलते हैं तो सारे परिवार\n    में उनकी मुलाकात की चर्चा होने लगी। रोज की तरह एक दिन हीर\n    रांझे के लिए दूध-मलाई लेकर चली तो उसकी भाभी ने उसका रास्ता रोक\n    लिया और उसे क्या कहने लगी ।</b><br><br>\n\n    आधी रात अन्धेरी में कित काम जाण का तेरा,<br>\n    जाणां कडै जरूरी सै तू पेटा भरदे मेरा  ।। टेक।<br><br>\n\n    बहाण और बेटी रहया करैं सैं अपणे कायदे ढंग मैं,<br>\n    कुछ भोजन सै खाण का एक दूध का लोटा संग मैं,<br>\n    एक बात का भेद पट्या ना तू रंगी हुई किस रंग मैं,<br>\n    संगर कै नैं चाल पड़ी तू भरकै चाव उमंग मैं,<br>\n    जा सै रोज जाण का तेरा कोन्यां पाट्या बेरा ।।1।<br><br>\n    करल्यी नीची नाड़ किसी चुप होगी क्यूं ना बोलै,<br>\n    उथलै कोन्यां जीभ बात का भेद कदे ना खोलै,<br>\n    कोन्यां ख्याल तनै इज्जत का ना ऊंच-नींच नै तोलै,<br>\n    हो ज्यागी बदनाम नणद जै इस तरियां तू डोलै,<br>\n    क्यूं गुम होगी सांस भूलगी उतर गया तेरा चेहरा ।।2।<br><br>\n\n    न्यूं घर तैं बाहर जाण की हीरे चोरी सै अकना,<br>\n    सारे शहर की धी-बेटी घरां सोरयी सै अकना,<br>\n    जो बेकार फिरैं बदनाम वैं होरी सै अकना,<br>\n    बता तेरे केसी और सिवासण छोरी सै अकना,<br>\n    न्यू तै मेरै जचगी तूं बदनाम करैगी डेरा  ।।3।<br><br>\n\n    त्यौड़ी पड़गी माथे मैं किसी छोह मैं भरी खड़ी सै,<br>\n    कामदेव की तेरे गात मैं काली नाग लड़ी सै,<br>\n    आधी रात ऊठ कै चाली मोह की आग छिड़ी सै,<br>\n    सजधज कै इस तरियां होरी जाणूं कोए फूलझड़ी सै,<br>\n    लखमीचन्द तनै बूझै सै कित लगै रात नै फेरा  ।।4।<br><br>\n"
      },
      {
        "id": 5,
        "name": "5-आगे तै हटज्याे भाभी इब मन....",
        "story": " <b> वार्ता :- हीर अपनी भाभी को क्या जवाब देती है ।</b><br><br>\n\n    आगे तै हटज्यो भाभी इब मनैं चौकस जाणा सै,<br>\n    सच्ची पाक मोहब्बत का मनैं परण निभाणा सै  ।।टेक।<br><br>\n    ले कै जन्म जगत में सच्चा ज्ञान चाहिए सै,<br>\n    घर आए की इज्जत खातिर ध्यान चाहिए सै,<br>\n    कही बात पै जमज्यास इसी जबान चाहिए सै,<br>\n    हर माणस नै इज्जत खातिर श्यान चाहिए सै,<br>\n    मेरे हाथ मैं राझें खातिर दूध और खाणा सै  ।।1।<br><br>\n\n    एक आदमी सारे दिन जब काम गैर कै करता रहै,<br>\n    टुकड़ा पाणी ना खाकै भूखा प्यासा मरता रहै,<br>\n    यू कुणसा इन्साफ करै मेहनत कर डण्ड भरता रहै,<br>\n    जै पाली भूखा रहग्या तै भाभी मनै उल्हाणा सै ।।2।<br><br>\n    बिना बुलाया ना आरया के घर बार नहीं उसकै,<br>\n    मात पिता और भाभी भाई के परिवार नहीं उसकै,<br>\n    के बेइज्जत हांडै सै के घर में नार नहीं उसकै,<br>\n    के वो ठाली हांडै सै के कार ब्यौहार नहीं उसकै,<br>\n    के वो भूखा मारया जा सै आखिर पूत बिराणा सै ।।3।<br><br>\n    उसा किसा मत जाणैं रांझा पाली इज्जत भारी का,<br>\n    जी तै प्यारा राखूं सूं मनैं लागै सुरत प्यारी का,<br>\n    पाली रहता बीत नहीं ले काम करै होशियारी का,<br>\n    क्यू्ं मठ मरवावै सै म्हारी तीन जन्म की यारी का,<br>\n    लखमीचन्द कहै सोग्या होगा वो जाकै मनै जगाणां सै ।।4।<br><br>\n\n"
      },
      {
        "id": 6,
        "name": "6-तेरे प्रेम की मारी मरगी हीर ....",
        "story": "<b>वार्ता :- हीर अपनी भाभी के कहने से नहीं रूकती और रांझे के पास\n    जाकर उसे क्या कहती है।</b><br><br>\n\n    तेरे प्रेम मै मरगी हीर जगावण आली,<br>\n    ऊठ खड़या हो पी ले नै तू दूध हो रांझे पाली ।। टेका।<br><br>\n\n    गात भड़कता होगा तेरा जंगल में जा कै,<br>\n    खांड मलाई बेले मैं तू राजी होज्या  खा कै,<br>\n    जन्म तीसरा लिया तो मैं आपे आण सम्भाली ।।1।<br><br>\n\n    म्हारी तेरी लाग रही सै प्रेम की बाजी,<br>\n    मैं तेरी साझण रांझे तू मेरा साझी,<br>\n    आठ पहर मैं रहूं सूं राजी देख कै तेरी छाली ।।2।<br><br>\n    धन-धन भाग घरां आग्या तू सिंहणी का केहरी,<br>\n    फेर दीखग्या दुनियां तनै इसी मेहर फेरी,<br>\n    हाथ के मैं लेरी सूं तेरे भोजन की थाली  ।।3।<br><br>\n\n    लखमीचन्द तनै देखण नै मेरा मन भटकै सै,<br>\n    बार तीसरी माहरा तेरा मेल हटकै सै,<br>\n    मेरी सेती खटकै सै एक मेरी भाभी चाली ।।4।\n    <br>"
      },
      {
        "id": 7,
        "name": "7-जिसतै प्यार करया करता ....",
        "story": "<b>वार्ता :- रांझे ने दूध पी लिया, हीर अपने घर चली गई। उधर हीर की\n    भाभी ने अपने पति पटमल से हीर की शिकायत की, कि यह रोज रात को रांझे\n    से मिलने जाती है। पटमल ने सोच विचार करके हीर की सगाई अटखेड़ा के\n    अक्खन बादशाह से कर दी। यह खबर सारे शहर में फैल गई तो हीर की बुआ\n    बूली को भी इसकी जानकारी मिली। अब बूली रांझे के पास गई और उसे क्या\n    कहने लगी ।</b><br><br>\n\n    जिसतै प्यार करया करता वा पराई हो लई,<br>\n    तेरी प्यारी हीर की सगाई हो लई  ।।टेक।<br><br>\n    सहम फसादी जान तनै क्यूं अपणी कहर में,<br>\n    इब किस ढाल रहैगा आडै आपस के बैर में,<br>\n    तेरे नाम की शहर में बुराई हो लई ।।1।<br><br>\n    घरां गैर के आकै नै तनै ले ली बदनामी,<br>\n    हीरे का सै पटमल भाई बड़ा हरामी,<br>\n    पड़ी प्रण मैं खामी लोग हंसाई हो लई ।।2।<br><br>\n    करकै झूठे लाड़ कदे न हीर छिक्कण की,<br>\n    दिया करै थी चाट तनै वा मिश्री मक्खन की,<br>\n    अठखेड्या के अक्खन की लुगाई हो लई ।।3।<br><br>\n    लखमीचन्द बात नै सुण कै फन्द में फहरया,<br>\n    घरां बिराणे रह कै क्यूं इतने दुखड़े सह रहया,<br>\n    इब के बाकी रह रहया सफाई हो लई ।।4।<br><br>\n"
      },
      {
        "id": 8,
        "name": "8-मैं पाली वा घर आली न्यूं ....",
        "story": "> वार्ता –  रांझा अब बूली को क्या जवाब देता है ।</b><br><br>\n    मैं पाली वा घर आली न्यूं प्यार के हो सै,<br>\n    धोखेबाज लुगाई का एतबार के हो सै  ।।टेक।<br><br>\n    अपणे घरां बुलाकै नैं किसा नाश करया मेरा,<br>\n    किसे दीन का ना छोड्या बता इब के हो मेरा,<br>\n    इसी ऊत नै के बेरा दिलदार के हो सै  ।।1।<br><br>\n\n\n    ठीक ठिकाणै होणा चाहिए ध्यान आदमी का,<br>\n    बखत पडे पै देख्या जा सै ज्ञान आदमी का,<br>\n    बेईमान आदमी का होशियार के हो सै  ।।2।<br><br>\n    मालिक का घर एक समझ कै मेर करें जा,<br>\n    कुमा-कुमा कै अपणे तन का ढेर करें जा,<br>\n    मेर करें जा नौकर पर घर बार के हो सै  ।।3।<br><br>\n\n    लखमीचन्द कह मेरी बुराई फैलगी सारै,<br>\n    डूब मरण का हक हो सै जो परण नै हारै,<br>\n    घरा बुला इज्जत तारै वो यार के हो सै  ।।4।।<br><br>\n"
      },
      {
        "id": 9,
        "name": "9-अब तक सुता ना उठ्या ....  .",
        "story": " <b>  वार्ता -  बूली रांझे को बात बता कर चली गई। उधर पटमल ने हीर की\n    शादी का दिन निश्चित कर दिया। हीर बान बैठ गई। शादी के दो\n    दिन रह गए तो हीर रांझे के पास गई और क्या कहने लगी ।</b><br><br>\n\n    अब तक सुता ना उठ्या लिए सौ-सौ रूक्के मार,<br>\n    पाली फाटक खोल दिए तेरी हीर खड़ी सै बाहर ।। टेक।।<br><br>\n\n    पता चल्या ना कौण बात तै तू करया सै देरी,<br>\n    डर लागै सै बाहर खड़ी नै झुकरी रात अन्धेरी,<br>\n    के गहरी नींद में मियां रांझे आँख खुली ना तेरी,<br>\n    इब तक उठ्या कोन्या बता के खता हुई सै मेरी,<br>\n    खांड मलाई लेरी सू तू खा पीले दिलदार   ।।1।<br><br>\n\n    के रात अन्धेरी गैर समझकै पाली तू डरग्या,<br>\n    इब तलक ना आंख खुली के नींद मैं भरग्या,<br>\n    के कुछ मेरी गलती है जो रोष में भरग्या,<br>\n    मेरी ओड़ तै साच बता तेरा क्यूंकर मन भरग्या,<br>\n    गुम होग्या ना बोल्या मन में करकै किसा विचार ।।2।<br><br>\n\n    तेरे बिना के दीखै सै मनै ज्यान तै न्यारा,<br>\n    ना मैं न्यारी तेरे तै ना रांझे तू न्यारा,<br>\n    हम दोनों में तै किसे थोक नै ना पाला हारया,<br>\n    कट्ठे होगे जन्म तीसरा दोनों नै धारया,<br>\n    म्हारे तेरे पाक प्रेम नै जाणै सब संसार ।।3।।<br><br>\n    सब जाणैं सैं प्रेम के बस दुनियांदारी सै,<br>\n    बणकै मृग लिए खुशबो तेरी केशर क्यारी सै,<br>\n    पक्का राख अकीदा ना तेरे दिल तै न्यारी सै,<br>\n    कहै लखमीचन्द दरवाजे पै दिल की प्यारी सै,<br>\n    तेरी खातिर आई सूं मैं छोड़ कै घरबार ।।4।<br><br>\n"
      },
      {
        "id": 10,
        "name": "10-जाणूं था मैं जिसी तनै ....",
        "story": "<b>वार्ता -  हीर की आवाज सुन कर रांझा जल उठता है और अनमने मन\n    से खरक का फाटक खोल देता है। हीर के हाथ में कांगणा बन्धा देखकर उसके\n        शरीर में आग-सी लग जाती है और वह हीर को क्या कहता है।</b><br><br>\n\n\n    जाणूं था मैं जिसी तनै तू उसी नहीं पाई,<br>\n    भरी दगा की हीर पीर नै दुखी करण आई ।।टेक।<br><br>\n\n    डाण परे नै मरले नै ना आछी लागी श्यान,<br>\n    आज तलक का प्यार प्रेम था सहज बाज लई तान,<br>\n    तखत हजारे तै बुलावा कै करदी जात बिरान,<br>\n    किसे दीन का ना छोड्या मेरा खो दिया आदरमान,<br>\n    तीन जन्म की यारी कै ला बैठी स्याही ।।1।<br><br>\n    लुक्मा् राखै बात किसी होशियारी कररी सै,<br>\n    अलग पाट कै कार मेरे तै न्यारी कररी सै,<br>\n    फूकण आई बात नै दुख भारी कररी सै,<br>\n    और किसे तै अपणे ब्या ह की त्यारी कररी सै।<br>\n    बंधा कांगणा बान बैठरी परसों जा ब्यायही  ।।2।।<br><br>\n\n    उठ रही महकार तेरा ब्याहली का बाणा सै,<br>\n    पलकै मोटी होगी तू, बनवाड़ा खाणा सै,<br>\n    मनैं छोड कै सासरे तनै हीरे जाणा सै,<br>\n    खसम मिल्या तै इसा मिल्या कोई अक्खन काणा सै,<br>\n    बान बैठे पाछै भूलगी खरक की राही तू  ।।3।<br><br>\n\n    दो भाइयां मैं तनै बैठणा छुटा दिया मेरा,<br>\n    घर में साझा दरब माल सब लुटा दिया मेरा,<br>\n    जात बिगाड़ी दुखी हुआ सिर कटा दिया मेरा,<br>\n    बदनामी का ढोल जगत में पिटा दिया मेरा,<br>\n    मैं तेरे लेखै मरग्या अपणी करले मन की चाही ।।4।<br><br>\n\n    बेईमान पेट की काली चाला कर बैठी,<br>\n    अपणा जीत में मेरा हार में पाला कर बैठी,<br>\n    ……………………………………………..<br>\n    ……………………………………………..<br>\n    गुरू मानसिंह बता गए लखमीचन्द नै कविताई ।।5।<br>"
      },
      {
        "id": 11,
        "name": "11-एक रत्ती भर खोट नहीं सै ....  .",
        "story": "<b> वार्ता :- हीर क्या जवाब देती है ।</b><br><br>\n\n    एक रत्ती भर खोट नहीं सै छूछक जाई का,<br>\n    सच बूझै तै नाश गया मेरे पटमल भाई का ।।टेक।।<br><br>\n\n    पता नही के रच राख्या तूफान पटमल नै,<br>\n    बेसोधी मैं दुखी करी दो ज्यान पटमल नै,<br>\n    धिंगताणे तै बैठा दई में बान पटमल नै,<br>\n    दुखी करी और पीटी सूं बेईमान पटमल नै,<br>\n    पता नही कद में कै ठा लिया नेग सगाई का ।।1।<br><br>\n\n    दो दिन होगे इस फिकर मैं हरगिज ना सोया,<br>\n    बोझ बिराणा सिर अपणा मनैं मरमर कै ढोया,<br>\n    तेरा जाइयो सत्यानाश तनै घर घाट तै खोया,<br>\n    दिया छोड़ तड़फता यार खसम तनै दूसरा टोहया,<br>\n    कौण करै इतबार जगत में इसी लुगाई का  ।।2।<br><br>\n\n    करडी दाब मेरे तै कोन्यां झिलती घरक्यां की,<br>\n    के बूझैगा रैणीरास ना मिलती घरक्यां  की,<br>\n    मेरी बात नैं कौण सुणैं सै सब चलती घरक्यां की,<br>\n    इसमें मेरा खोट नही सै गलती घरक्यां की,<br>\n    तेरी ओड़ तै पीर हीर कै टीका स्याही का  ।।3।<br><br>\n\n    औड पवाड़ा मेरे संग सरेआम करया हीरे,<br>\n    खाणा-पीणा मेरा तनै हराम करया हीरे,<br>\n    सारे डूंडी पिटगी मैं बदनाम करया हीरे,<br>\n    अपणा मरण जगत की हांसी वो काम करया हीरे,<br>\n    हो सै मोल जगत में अपणी शर्म समाई का ।।4।<br><br>\n\n    अन्यायी नै काम किसे बूझे बिन करा दिए,<br>\n    बोलां की लगै सेल किसे जख्मी तन करा दिए,<br>\n    बेमतलब के जी नै खोटे विघन करा दिए,<br>\n    धिगताणा कर उस पटमल नै दो मन करा दिए,<br>\n    सारी नगरी थूकै सै करया काम बुराई का ।।5।<br><br>\n\n    ना छोड़या घर घाट गाम का कौणसा जतन करूं मैं,<br>\n    तेरे बहकावे में आया हीरे किस पै दोष धरूं मैं,<br>\n    तेरे प्रेम में धक्के खाणे भ्रमता रोज फिरूं मैं,<br>\n    अधम बिचालै छोड़ दिया इब जीछे नहीं मरू मैं,<br>\n    लखमीचन्द कहै ना भूखा तेरी खांड मलाई का  ।।6।<br><br>\n"
      },
      {
        "id": 12,
        "name": "12-परसों तक हीरे आज्यागी तेरे ....",
        "story": " <b> वार्ता -  रांझे पाली की बातें सुनकर रोती-धोती हीर वापस चली\n    आई, अगले दिन अक्खन बादशाह के साथ उसका निकाह हो गया । हीर की\n    बुआ बूली ने जाकर रांझे को क्या कहा ।</b><br><br>\n\n\n    परसों तक हीरे आज्यागी तेरे लाड लडावण आली,<br>\n    सारी बीत दिवादयूं तेरी तू फिकर करै मत पाली  ।।टेक।।<br><br>\n\n\n    उस हीरे का दोष नहीं सै खुद घरक्यांर की मत फिरगी,<br>\n    तेरे प्रेम की मारी प्यारी कुछ जीवै सै कुछ मरगी,<br>\n    लाचारी में उडै डिगरगी वा नहीं पेट की काली ।।1।<br><br>\n    कै मैं जाणूं कै वा जाणैं जो उसके साथ बणी सै,<br>\n    तेरी ओड़ का फर्क नहीं तु उसका खास धणी,<br>\n    अपणे कानां मनैं सुणी सै जो पटमल नै दी गाली ।।2।<br><br>\n    मेरी आंख्यां मैं पाणी आग्याक तेरी सुण कै बात दर्द की,<br>\n    उस पटमल नै छाती में किसी मारी मार दर्द की,<br>\n    तेरे सिवा वा गैर मर्द की नहीं पड़न दे छाली ।।3।<br><br>\n    लखमीचन्द कहै न्यूं कहग्यी सै कदे मन के बीच डरें जा,<br>\n    तीन रोज़ मैं कुछ ना बिगड़ै भंसा की गैल फिरे जा,<br>\n    इतने आवै मौज करें जा तेरे पास खरक की ताली ।।4।<br><br>\n\n"
      },
      {
        "id": 13,
        "name": "13-करकै प्यार बुलाया था ....",
        "story": " <b>वार्ता :- रांझा पाली क्या जवाब देता है ।</b><br><br>\n\n    करकै प्यार बुलाया था पर राख्या प्यार कती कोन्या,<br>\n    बीर की जात इसी हो सै मेरा गलत विचार कती कोन्यां ।।टेक।<br><br>\n\n    बात नै जाणै सै जग सारा आड़ै वर्ष बीत लिए बारा,<br>\n    ना वा प्यारी ना मैं प्यारा, उसका मैं यार कती कोन्या ।।1।<br><br>\n\n    के जीवै जिसकी जोट बिखरले, वो माणस घड़ी स्यात मैं मरले,<br>\n    इस ढोर नै सिर पै औढ़ण नै प्यार कती कोन्या ।।2।<br><br>\n\n    अकलमन्द था भूल मैं सोग्या, हीर का प्यार जान नै खोग्या,<br>\n    मेरे लेखै सब ऊजड़ होग्या, रहा संसार कती कोन्या  ।।3।<br><br>\n\n    लखमीचंद रहा देख तमाशा,  इब मेरी ना जीवण की आशा,<br>\n    तीन रोज़ का मोटा रासा, हो इन्तजार कती कोन्या ।।4।<br><br>\n"
      },
      {
        "id": 14,
        "name": "14-एक बै डोला रोकले....",
        "story": " <b> वार्ता :-  हीर, रांझे को देख कर डोला रूकवा लेती है ।</b><br><br>\n\n\n    एक बै डोला रोकले, मेरी सुनियो अर्ज कहार,<br>\n    आगै चालियो मतना  ।।टेक।<br><br>\n\n    किस रूत तपते जेठ अंगारे, किस रूत चांद सूरज तारे,<br>\n    किस रूत न्यारे कोकले,<br>\n    किस रूत मुसधार आगै चालियो मतना ।।1।<br><br>\n    मैं बात करूंगी मोह तै, इब चालै ना काम ल्हो कै तै,<br>\n    कितै रांझा हो मै टोकले,<br>\n    उस तै बात करूंगी दो-चार, आगै चालिये मतना   ।।2।<br><br>\n\n    मुसकिल सै परण निभाणा, मैं देखूंगी रांझे का बाणा<br>\n    जै काणां सादक धौकले,<br>\n    मेरा जीणा सै दरकार आरी चालियो मतना  ।।3।<br><br>\n    रै कित सै रांझा पीर, जिसके बोलण मैं तासीर,<br>\n    नहीं तै हीर ज्यान नै झोकले, फिरै मरण नै त्यार,<br>\n    आगै चालियो मतना ।।4।<br><br>"
      },
      {
        "id": 15,
        "name": "15-मतना फिकर करै पाली मैं ...",
        "story": "<b> वार्ता -  बूली रांझे को धीर धरने की कहकर चली गई। रांझा पाली भैंस\n    लेकर काले डहर में चला गया। उधर हीर का डोला काले डहर से होकर\n    गुजरने लगा तो हीर ने कहारों से डोला रोक देने के लिए कहा क्योंकि उसे\n    राझें से मिलना था । हीर डोले से उतरकर रान्झे  के पास गई तो रान्झे  ने हीर से क्याू कहा ।</b><br><br>\n\n    मतना फिकर करै पाली मैं अर्धशरीरी तेरी,<br>\n    पहले ठाठ फेर होज्यां गे तीन रोज की देरी  ।।टेक।<br><br>\n    हाथ जोड कै माफी मांगू मैं, तेरी गुनहगारी मैं,<br>\n    रांझों बणकै मिरग चरैगा तू इस केसर क्याररी मैं,<br>\n    मैं बेहूदी बदमाश जची से आज निगाह थारी नै।।<br>\n    मेरे बस की बात नहीं मैं जांसूं सलाह नहीं सै मेरी  ।।1।<br><br>\n    तेरे फिकर मैं रोउं रांझे गेर-गेर कै आंसू मैं,<br>\n    हाथ लगाकै देख आज मेरै चोट लागरी पांसू मैं,<br>\n    जिसी बेहूदी मनैं सोचै सै उसी लुगाई ना सूं मैं,<br>\n    गात डाट ले फिकर करै मत दो दिन खातिर जां सूं मैं,<br>\n    फेट आज कटज्यागी रात चांदनी हट कै दूर अन्धेरी   ।।2।<br><br>\n\n    बेशक तै मेरी ज्यान चली जा ना टीका लाऊं स्याही का,<br>\n    गुमसुम रहकै दो दिन काटूं ना काम करूं अंघाई का,<br>\n    चाहे चलाट हो चाहे बादशाह के मतलब असनाई का,<br>\n    मियां रांझे उस काणे सेती नेग रहैगा भाई का,<br>\n    मेरा योहे परण सै मेरे सजन रहूं तेरे चरण की चेरी  ।।4।<br><br>\n\n"
      },
      {
        "id": 16,
        "name": "16-एक बै डोला रोकले, ....",
        "story": " <b>  वार्ता :-  हीर, रांझे को देख कर डोला रूकवा लेती है ।</b><br><br>\n\n\n    एक बै डोला रोकले, मेरी सुनियो अर्ज कहार,<br>\n    आगै चालियो मतना  ।।टेक।<br><br>\n\n    किस रूत तपते जेठ अंगारे, किस रूत चांद सूरज तारे,<br>\n    किस रूत न्यारे कोकले,<br>\n    किस रूत मुसधार आगै चालियो मतना ।।1।<br><br>\n    मैं बात करूंगी मोह तै, इब चालै ना काम ल्हो कै तै,<br>\n    कितै रांझा हो मै टोकले,<br>\n    उस तै बात करूंगी दो-चार, आगै चालिये मतना   ।।2।<br><br>\n    मुसकिल सै परण निभाणा, मैं देखूंगी रांझे का बाणा<br>\n    जै काणां सादक धौकले,<br>\n    मेरा जीणा सै दरकार आरी चालियो मतना  ।।3।<br><br>\n    रै कित सै रांझा पीर, जिसके बोलण मैं तासीर,<br>\n    नहीं तै हीर ज्यान नै झोकले, फिरै मरण नै त्यार,<br>\n    आगै चालियो मतना ।।4।<br><br>\n\n"
      },
      {
        "id": 17,
        "name": "17-के बुझै सै मन की, तन की....",
        "story": "<b>  वार्ता :- रांझा अब कहता है ।</b><br><br>\n\n    के बुझै सै मन की, तन की, बन की हिरणी जा सै रै  ।।टेक।<br><br>\n    मिल कै ली सोच बुरी रै,  के ले रही थी बगल छुरी रै,<br>\n    तनै मेरे मरम मतीरे, चीरे, हीरे का के राह सै रै  ।।1।<br><br>\n    प्याऊं था दूध सर्प की ढांला,  आज मेरा कर चाली मुंह काला,<br>\n    खो दिया मेरा बड़ापण, पापण, सांपण बण क्यों खा सै रै  ।।2।<br><br>\n    कलम कर्म की बग री, कसूती चोट जिगर पर लग री,<br>\n    उपर नूण मिर्च भी गेरै, तेरै सीलक,  मेरे घसै रै  ।।3।<br><br>\n    मान सिंह की प्रिति हर पै, लखमीचन्द बिराणे घर पै,<br>\n    कह कोए मत आईयो, जाईयो, भाईयो रांड किसे की ना सै रै ।।4।<br><br>\n"
      },
      {
        "id": 18,
        "name": "18-तेरे डोले के आगै गिरग्या परी....",
        "story": "<b> वार्ता :- रांझा हीर को कहता है ।</b><br><br>\n\n    तेरे डोले के आगै गिरग्या परी, मुझे ठोकर से ठकुराती चली जा,<br>\n    तू चल पड़ी अटखेड़े हीर कुछ पाली को जतन बताती चली जा  ।।टेक।<br><br>\n\n    तेरे रोशे में भरकै, इब दिखादूंगा मरकै,<br>\n    बेशक खंजर चलै मेरे सिर उपर कै,<br>\n    देज्या  मिट्टी का दाग जनाजे पै धरकै,<br>\n    पक्की कबर बना दफनाती चली जा  ।।1।<br><br>\n\n    अब जांऊ कहां, रस्ता दीखै भी ना,<br>\n    इससे अच्छी जगह और मिलेगी कहां,<br>\n    कहैगें हीरे नै रांझा खपाया था यहां,<br>\n    दुनिया देखै और लखाती चली जा  ।।2।<br><br>\n\n\n    छोड़ी कुल की रशम, मिला काणा खसम,<br>\n    लेकर कै दिल को फेर लकोहती चसम,<br>\n    परचे दूंगा इमानी तेरे सिर की कसम,<br>\n    दुनिया जियारत करै सिर झुकाती चली जा ।।3।<br><br>\n    तेरे मन की लहूं था, दुख दर्द सहूं था,<br>\n    लखमीचंद कहै मैं तो पहले ही कहूं था,<br>\n    जिस ढारे के अन्दर पड़ा रहूं था,<br>\n    उस ढारे कै आग लगाती चली जा  ।।4।<br><br>\n"
      },
      {
        "id": 19,
        "name": "19-सिंहणी नै लेग्या श्याल एक ....",
        "story": " <b> वार्ता :- अब रांझा क्या  कहता है ।</b><br><br>\n\n    सिंहणी नै लेग्या श्याल एक शेर फिर सै रोवता ।। टेक।<br><br>\n\n    इब शेर हुआ सै गौर मैं,  लाल नै चाहे धरो अन्धेरे घोर में,<br>\n    ना तजैगा रोशनी नै लाल, अक्खन मूर्ख, फिरै लकोवंता  ।।1।<br><br>\n\n    इब शेर हुआ सै आश में, एक डिबिया थी मेरे पास में,<br>\n    उसमैं तै कस्तुरी दई निकाल, रहग्यां शेर बणी, में सोवता ।।2।<br><br>\n\n    अरै सिंहा नै खोगी मांसकी, छोरा नै खोगी आश्की,<br>\n    जैसे लैला कै फिकर में बेहाल,<br>\n    कोए दिन मजनूं फिरया डले ढोवता ।।3।<br><br>\n\n    लखमीचंद कह कै इतने से सरग्या,  मेरा गात रंज तै भरग्या,<br>\n    अक्खन करग्या कमाल, इब रांझा फिरै सै टोहवता  ।।4।<br><br>\n\n"
      },
      {
        "id": 20,
        "name": "20-दुनिया के मैं सौदा हो अपणी ....",
        "story": "<b> वार्ता -  हीर का डोला चल पड़ा । रांझा उसके वियोग में पागल हो\n    गया । वह झगस्याले को छोड़कर जंगल में निकल गया। उधर हीर का डोला\n    अठखेड़ा में पहुंच गया। अक्खन के परिवार की और नई बहू को डोले में से\n    उतारने के लिए आई और क्या कहने लगी ।</b><br><br>\n\n\n    दुनिया के मैं सौदा हो अपणी तकदीर का,<br>\n    चलो तार कै ल्यावैं डोला खड्या सै हीर का ।।टेक।<br><br>\n\n    रूप देख मै भगता होगा,  घी केसा दीपक जगता होगा,<br>\n    डोले के में लगता होगा, चमका चीर का  ।।1।<br><br>\n\n    सब कै प्रेम गात में छिड़रया, चांद जाणूं तारां मैं खिड़रया,<br>\n    दुनिया के मैं रूक्का पड़रया, वैसी बीर का ।।2।<br><br>\n\n    हीर का मारया मरै जमाना, अक्खन बादशाह हुआ दीवाना,<br>\n    मुश्किल उटै निशाना, दो नैना के तीर का  ।।3।<br><br>\n\n    मानसिंह प्रेम नहीं टूटैगा, लखमीचन्द कहै रस घूंटैगा,<br>\n    अक्खन रंग लूटेगा, केले किसे शरीर का ।।4।<br><br>\n\n"
      },
      {
        "id": 21,
        "name": "21-देख लई तू हीर पात्यर ....",
        "story": "<b>  वार्ता :- सहेली हीर से क्या कहती है।</b><br><br>\n\n    देख लई तू हीर पात्यर सोला रासी सै,<br>\n    दो मुंह भोज खाले भाभी निरणा बासी सैं  ।।टेक।<br><br>\n    घरा जाणै तू कद कद जागी,  न्यूं के खाए बिन सर ज्यागी,<br>\n    दूणी गरमी बध ज्यागी, क्यूं के भूखी प्यासी सै  ।।1।<br><br>\n\n    भतेरे जगत में स्याणे बादशाह, इसे कोन्यां पाणे बादशाह,<br>\n    तू अक्खन काणे बादशाह के दिल की दासी सै ।।2।<br><br>\n    के आयी सै घरां बिराणै,  महज क्यूं गज का घूंघट ताणै,<br>\n    मरण की फांसी मतना जाणै, प्रेम की फांसी सै ।।3।<br><br>\n    कहै लखमीचन्द भलाई करदू , तन की दूर तबाई कर दूं ,<br>\n    आ तेरे मन की चाही करदयूं,  या बात जरा सी सै  ।।4।<br><br>\n\n"
      },
      {
        "id": 22,
        "name": "22-कान पड़ा लिए मोडा होग्या ....",
        "story": "<b>वार्ता :-  अब हीर अठखेड़े में पहुंच गई रांझा जंगल में\n    एक फकीर सूरतनाथ के पास पहुंच गया और उसे कहने लगा ।</b><br><br>\n\n\n    कान पड़ा लिए मोडा होग्या ओढ़ी कम्बली काली,<br>\n    जिसकै लागै वो नर जाणै चोट आशकां आली  ।।टेक।<br><br>\n    एक था मन्सूर अदम का लड़का इश्क ठिकाणा टोहया,<br>\n    बाहण के रंग में आशिक होग्या काट लिया जिसा बोया,<br>\n    बाप कहै सूली तुड़वा द्यो जन्म करम सब खोया,<br>\n    पत्थर मारे जब ना रोया, फूल लग्या जब रोया,<br>\n    बाहण के रंग में आशिक होग्या देख अंश की थाली  ।।1।<br><br>\n\n    लैला कारण मजनू नै भी लेणी पड़ी फकीरी,<br>\n    डाभ जामगी डीमक लागी मुश्किल मिलती पीरी,<br>\n    आशिक बण फरहाद कत्लर हुआ ज्यान समझ ली शीरी,<br>\n    हीर के कारण रांझे नै भी लेणी पड़ी फकीरी,<br>\n    बारा साल तक झग स्याले में रहा भैंसिया पाली ।।2।<br><br>\n    कातिक की पूर्णमासी काली घटा बणा कै छोडी,<br>\n    घटण बढ़ण का देश चांद की तिथि गिणा कै छोडी,<br>\n    शुक्ल पक्ष की चौदस के दिन म्यांग जणा कै छोडी,<br>\n    अमावस के दिन धर्म का करें खाक बणा कै छोडी,<br>\n    काणे के घरां के ईद मनाएं चाली।। 3।।<br><br>\n\n\n    कदे जन्मता कदे मरता यो कोढ मेरी काया मैं,<br>\n    हिरणी केसा बच्चा बणग्या बहुत-सा दुख पाया मैं,<br>\n    कदे गर्मी कदे सर्दी और कदे छाया मैं,<br>\n    लखमीचन्द कह जीव का बचणा मुश्किल सै माया मैं,<br>\n    जड़ै भरत के दिल पै चोट लगी थी वा सब तै जगह निराली ।।4।<br><br>\n"
      },
      {
        "id": 23,
        "name": "23-दुनियां के मैं हो सै मोल ....",
        "story": "<b>वार्ता :- अब रांझा फकीर बनकर अठखेड़े की तरफ चल दिया, रास्तेग मं\n    कुएं पर कुछ औरतें पानी भरने के लिए आई हुई थी, औरतें क्याग कहती है ।</b><br><br>\n\n    दुनियां के मैं हो सै मोल मीठी बाणी का,<br>\n    तावली सी चाली होरया टेम पाणी का  ।।टेक।<br><br>\n\n    बेमतलब ना फिरणा चाहिए ना खुले मुखेरे चरणा चाहिए,<br>\n    सत्संग करणा चाहिए सै किसे बड़ी स्याणी का  ।।1।<br><br>\n\n    चलो जल्दी पाणी भरणा सै, मोह की झाल बीच बिरणा सै,<br>\n    टेम-टेम पै सिंगरणा सै, धी और ध्याणी का  ।।2।<br><br>\n\n    बखत पै फूल कमल खिलज्या,  प्रेम में सबका दिल हिलया सै,<br>\n    किसनै के मिलज्या सै बहाण तकदीर बिराणी का ।।3।<br><br>\n\n    लखमीचन्द कह सजी हूर सी,  ईश्क नशे मैं ठीक चूर सी,<br>\n    जोबन में भरपूर सी डर कोड़ी काणी का   ।।4।<br><br>"
      },
      {
        "id": 24,
        "name": "24-सखी भरण चली जल नीर ....",
        "story": "सखी भरण चली जल नीर, पैर धरैं डट डट कै  ।।टेक।<br><br>\n\n    सिर पै बन्टा टोकणी, झट कर मैं डोल उठाया,<br>\n    ज्यूं केला बांगा का लरजै, न्यूं लरजण लगी काया,<br>\n    जिनके विषय के भरे थे शरीर, चली थी गोरी छंट छंट कै ।।1।<br><br>\n\n    बण ठण कै परी चली जाणू अरस की,<br>\n    कोए पन्द्रभह  कोए सोलहा कोए बीस वर्ष की,<br>\n    जिनके बोलण मै भी तासीर, मरैं थे छोरे कट-कट कै ।।2।<br><br>\n    कड़े छड़े रमझोल पहर लिए और बाजणी पाती,<br>\n    ओढ़ पहर कै सारी चाली ज्यूं चलैं घूमते हाथी,<br>\n    सिर पै ओढया था दखणी चीर झोल पड़ैं हट-हट कै  ।।3।<br><br>\n\n    लखमीचन्द कह सारी चाली मृगां केसी टोली,<br>\n    मीठी मीठी बात करैं थी कोयल केसी बोली,<br>\n    कुड़ती में बटण दार जंजीर बजै धौरे पणघट कै  ।।4।<br><br>\n"
      },
      {
        "id": 25,
        "name": "25-मैं आग्या थारे कुएं पै ....",
        "story": " <b>वार्ता :-   रांझा भी उसी कुंए पर पहुंच गया, जहां कुछ औरतें पानी भरने\n    के लिए आई थी।। रांझा उनको क्या कहता है।</b><br><br>\n\n\n\n    मैं आग्या थारे कुएं पै तुम मौके ऊपर आई।<br>\n    मनै बताओ अठखेड़े नै कूणसी जागी राही  ।।टेक।<br><br>\n    <b>राझा :-<br></b>\n    मोटी विपत गले में घलगी, गहरे दुख में धरती हलगी,<br>\n    भूख प्यास मैं काया डूलगी,  ना मनै रोटी खाई ।।1।<br><br>\n\n    <b>पनिहारिन :-<br></b>\n    पाट्या घर तै न्यारा बाबा,  भेद बता दयूं सारा बाबा,<br>\n    मरै खटक का मारया बाबा गई कोए डोब लुगाई ।।2।<br><br>\n\n    <b>राझां :-<br></b>\n\n    के बूझै गलघोट लागरी, काया में बे खोट लागरी,<br>\n    इसी कसूती चोट लागरी, मिलती नहीं दवाई ।।3।<br><br>\n\n    <b>रान्झा :-<br></b>\n\n    अन्न पाणी सै खाणा सै री,  न्यूं मेरा दुर्बल बाणा सै री,<br>\n    अठखेड़े मैं जाणा सै री,  ना जा बात बताई  ।।4।<br><br>\n\n    <b>पनिहारिन :-<br></b>\n\n    करणी कोन्या हाणी चाहिए, बाबा पीणा पाणी चाहिए,<br>\n    साची बात बताणी चाहिए, पड़गी किसी बताई ।।5।<br><br>\n    <b>रान्झाा :-<br></b>\n\n    जै इसमें कुछ शेखी हो तै, खिलरया चन्द मेखी हो तै,<br>\n    आती जाती देखी हो तै, एक बरात आड़े कै आई  ।।6 ।<br><br>\n"
      },
      {
        "id": 26,
        "name": "26-क्यूं ले ली तनै फकीरी हो....",
        "story": "<b>  वार्ताः - पनिहारी रांझे से पूछती है ।</b><br><br>\n\n    क्यूं ले ली तनै फकीरी हो,  बता क्यां का दुख पड़या  ।।टेक।<br><br>\n\n    के होगी थी करम की हाणी, इब तनै ना बात पिछाणी,<br>\n    उरे सी नै होले पीले पाणी,  क्यों रहा तू दूर खड़या ।।1।<br><br>\n\n    मेरी तबियत तेरे पै ठहरी, सारी सखी न्यूं कहरी,<br>\n    तेरा नाश जा बैरी, बे नै ठाली बैठ घड़या  ।।2।<br><br>\n\n    के भावज नै बोल्ली लाई,  तनै बोलण की घणी सफाई,<br>\n    बीर के कलिहयारी ब्यालही, के तेरा भाई बाप लड़या  ।।3।<br><br>\n\n    काट गिर बिपता के फंद नै, के धोखा दिया किसे जिन्द नै ,<br>\n    ब्रहामण लखमीचंद नै छन्द सोच कै घड़या  ।।4।<br><br>\n"
      },
      {
        "id": 27,
        "name": "27-किसी सुथरी श्यान का....",
        "story": "<b>  वार्ता :- पनिहारी आगे कहती है :</b><br><br>\n\n    किसी सुथरी श्यान का, जाणैं चमेली फूल,<br>\n    देखण लायक सै जोगी  ।।टेक।<br><br>\n\n    हे इस नै देख कै जलै मेरा लहूं,  बणूं जाणैं इस छैले की बहू,<br>\n    100 गऊ पुन दान का, कर लिया बोल कबूल<br>\n    देखन लायक सै जोगी  ।।1।<br><br>\n    सुथरी चाल नाड़ का झटका, ना करता बोलण का अटका,<br>\n    खटका दिल बेईमान का, गई पाणी भरना भूल,<br>\n    देखन लायक सै जोगी  ।।2।<br><br>\n    इसकी श्यान देख जी प्रेम भरै,  जाणूं सेवा करूं मैं सभी तरह,<br>\n    यो कोए भगत फिरै भगवान का, रहा नशे में टूहल,<br>\n    देखन लायक सै जोगी  ।।3।<br><br>\n\n    लखमी चन्द समारो अगत, तुमनै लिया देख घूम कै जगत,<br>\n    यो कोए भगत फिरै भगवान का, रहा नशे में टूल,<br>\n    देखन लायक सै जोगी  ।।4।<br><br>\n"
      },
      {
        "id": 28,
        "name": "28-कहो तनै पाणी क्यूं  ना प्यावैंगी....",
        "story": "हो तनै पाणी क्यूं  ना प्यावैंगी, जब अलख जगाई म्हारे कूए पै ।।टेक।<br><br>\n    के बणी कर्म की रेख, तनै ले लिया भगमा भेष,<br><br>\n    तनै जाते नै देख लंखावैगी, जो देग्या दिखाई म्हागरे कूए पै ।।1।<br><br>\n\n\n    नेत्र खोलै कदे मीचै, बाबा जी के देखै उपर नीचै<br>\n    तेरा पीछै जिकर चलावैंगी,  जै देग्या दिखाई म्हारे कूए पै ।।2।<br><br>\n    वा कडै छोड़ी जिसके साथ लिए फेरे,<br>\n    बाबा जी फिरते बहुत लुटेरे,<br>\n    तेरे डेरे पै आसन लावैंगी, जै देगा दिखाई म्हारे कूए पै  ।।3।<br><br>\n\n    लखमीचंद करैंगी तेरी मेर, ला देंगी घी बूरा के ढेर ,<br>\n    तेरी फेर खुशामन्द ठावैंगी, जै देगा दिखाई म्हारे कूए पै  ।।4।<br><br>\n\n"
      },
      {
        "id": 29,
        "name": "29-मनै प्रेम हीर का खोग्या....",
        "story": "<b> वार्ता :- रान्झा क्या  कहता है ।</b><br><br>\n\n    मनै प्रेम हीर का खोग्या, असली सौदागर पड़ सोग्या,<br>\n    काणा होग्या बदजात,  मालक बणग्या कस्तूरी के ढेर का  ।।1।<br><br>\n\n    इब मन की बात करूंगा केसे, मुसकिल हीर दीखणी ऐसे,<br>\n    जैसे बदी भादवे की रात, आठम नै चांद अंधेर का  ।।2।<br><br>\n    हीर नै कार करी बेढंगी,  होगी आश्क के दिल नै तंगी,<br>\n    कित मेल नांरगी के साथ,  खाटी बढबेरी के बेर का  ।।3।<br><br>\n    लखमीचन्द छन्द जड़ा रहा, शुभ करमां के बीच अड़ा रहा,<br>\n    इब बेशक भिड़ा रहो दिन रात, ताला इन जंगशाल्यां के घेर का ।।4।<br><br>\n\n\n"
      },
      {
        "id": 30,
        "name": "30-देखी थी एक बीर बानी....",
        "story": "<b>  वार्ता :- अब पनिहारी बताती है ।</b><br><br>\n\n    देखी थी एक बीर बानी, काणे से नै लात मारी,<br>\n    कुए धोरै होग्या चाला रूधन मचावै थी   ।।टेक।<br><br>\n\n    आड़े कै एक बीर सुबकती गई, कईं बै रांझा-रांझा कही,<br>\n    नई थी पराहनी, मटणे की धात मारी,<br>\n    हाथ के मैं बन्धेरा नाला, डोले के मैं जावै थी  ।।1।<br><br>\n\n    वा घणी सुथरी गौरी थी, डोले में सुबक-सुबक रो री थी,<br>\n    होरी थी निशानी बैत पांच सात मारी.<br>\n    कोए ना छुटावाण आला चौगरदे लखावै थी  ।।2।<br><br>\n    होगे म्हारे भी गात में छेक, रही थी आगा पाछा देख,<br>\n    जब एक भी ना मानी, पकड़ कै न हाथ मारी,<br>\n    टूटगी थी मोहन माला, म्हारे तै दिखावै थी  ।।3।<br><br>\n    कहै लखमीचंद खुदा भंजूगी, सेज काणे की नहीं सजूंगी,<br>\n    तजूंगी पिरानी, काढ नाक तै नाथ मारी,<br>\n    फेटज्या तै चीरे आले, कह दियो बुलावै थी  ।।4।<br><br>\n"
      },
      {
        "id": 31,
        "name": "31-लुगाईयो री मनैं न्यू तै बताईयो ....",
        "story": "<b>वार्ता –रांझा पनिहारी से फिर पूछता है ।</b><br><br>\n    लुगाईयो री मनैं न्यू तै बताईयो री कितनी दूर रहे अठखेड़े  ।।टेक।<br><br>\n    कद देखू हीरे के बाणे नै , मैं तरस रहा जाणे नै,<br>\n    अरी उस दुश्मन अक्खन काणे नै, आज मेरे बुणते पलंग उधेडे ।।1।<br><br>\n\n    आज मेरी आ री बात फर्क में, वा काणे के चढ़ी चर्क में,<br>\n    बैठा रहूं था खर्क में, खां था में खांड मलाई पेड़े  ।।2।<br><br>\n    मगंता बण कै दर्श रहा सूं , टुकड़े टुकड़े नै तरस रहा सूं,<br>\n    भैंसियां में 12 वर्ष रहा सूं, पर दमड़ी एक दाम ना भेडे ।।3।<br><br>\n\n    मान सिंह भोगै ऐश आनन्द,  गुरू दियो काट विपत के फन्द,<br>\n    न्यू कहै ब्रहामण लखमीचन्द,  मौत के करने सैं दिन नेड़े ।।4।<br><br>\n"
      },
      {
        "id": 32,
        "name": "32-धोखे ठाली मेरी चीज ....",
        "story": " <b>वार्ता :- रांझा क्याा कहता है ।</b><br><br>\n\n    धोखे ठाली मेरी चीज रूखाले की   ।।टेक।<br><br>\n    खुदा कै जिरह कस ना थोड़ी,<br>\n    मिलाई थी मेरी कई जन्म की जोड़ी,<br>\n    पर मेरी क्यों तोड़ी बीच बिचाले की  ।।1।<br><br>\n    अक्खन पटमल तै बतलाया,  साले नै धन का लोभ दिखाया,<br>\n    मेरी खुदा नै शादी की थी ऊंबाले की  ।।2।<br><br>\n    काणा नशे में टूल्हैद, हीर नै जाती नै ना भूलै,<br>\n    ताला ना खुल्लै ताली खोई गई रै ताले की  ।।3।<br><br>\n    लखमीचन्द ज्यान झोकूंगा, हीर नै जाती नै रोकूंगा,<br>\n    रै मैं तै अरजी ठोकूंगा अक्खन साले की  ।।4।<br><br>\n\n\n"
      },
      {
        "id": 33,
        "name": "33-मरवाकै पूत बिराणा....",
        "story": " <b> वार्ता :-  अब रांझा क्या कहता है ।</b><br><br>\n\n    मरवाकै पूत बिराणा, ताणैं चीर हरे नै,<br>\n    सोवै सै रै सौवण आली  ।।टेक।<br><br>\n    बर्तनी छोड़ी पहली रशम, बता इब किसतै मिलावैगी चशम,<br>\n    तनै खसम बणा लिया काणा, तू मनै हीर मरै नै,<br>\n    रोवै सै रै रोवण आली  ।।1।<br><br>\n    गात मनैं रुई की ज्यों लोडया, बता इब क्यां का लेगी ओडा,<br>\n    तनै छोडया यार पुराणा, तू तकदीर खरै नै, टोहवै,<br>\n    सै रै टोहवण आली  ।।2।<br><br>\n    इस तरयां तै मैं जीऊं क्यूंगा,<br>\n    जन्म फेर दुनियां में लूंगा, तनै दूंगा सदा उलाहणा,<br>\n    तू मेरे शीर करे नै खोवै सै, रै खोवण आली ।।3।<br><br>\n    लखमीचंद नै थी तेरी साख,<br>\n    तनै किसा जुल्म  करया नालायक,<br>\n    मलवा दी राख, छुटा दिया नहाणा,<br>\n    तू मेरे नीर भरे नै ढोहवै, सै रै ढोवहण आली ।।4।<br><br>\n"
      },
      {
        "id": 34,
        "name": "34-चल दिया रांझा पीर अटखेड़ां....",
        "story": "<b> वार्ता :- अब रांझा रास्ता पूछ कर अटखेड़ों की तरफ चल दिया  ।।टेक।</b><br><br>\n\n    चल दिया रांझा पीर अटखेड़ां की ले ली राही  ।।टेक।<br><br>\n    मैं बस होग्या था मेर कै,  हीर हीर नै टेर कै,<br>\n    आज कई सांस गेर कै हीर रै, तेरा मरियो पटमल भाई  ।।1।<br><br>\n    अरै मैं रोऊ सूं धुण कै, वा डूब गई पढ़ गुण कै,<br>\n    आड़ै जड़ै सादक मैं पड़े फकीर, रात दिन बांटती फिरै मिठाई ।।2।<br><br>\n\n    रै मैं इब के जतन करूंगा,  दुनिया में रोवता फिरूंगा,<br>\n    इब या झूठी गई लिकड़ लकीर, सर्प काटग्या राही  ।।3।<br><br>\n    लखमीचंद कालजा दूख लिया, मैं सब बातां नै चूक लिया,<br>\n    हीर के रंज में फूक लिया शरीर,  इब देता फिरूं दुहाई  ।।4।<br><br>\n\n"
      },
      {
        "id": 35,
        "name": "35-सतगुर कर लिए मोडे बणगे ....",
        "story": "<b> वार्ता :- अब रांझा साधू बन जाता है और क्या  कहता है ।\n    अरै मनै चेला करले सुण सुरजनाथ फकीर । किस दुख में चेला बनना चाहता है सूरज नाथ कान पाड़ने के बाद कहता है, एक कान में खून निकला और एक में\n    दूध इसका क्या मतलब है ।</b><br><br>\n\n    सतगुर कर लिए मोडे बणगे ठाली काम्बली काली,<br>\n    जिसकै लागै वो नर जाणै चोट आशकां आली ।। टेक।<br><br>\n\n    एक हुया मनसूर अदम का लड़का इश्क ठिकाणां टोहया,<br>\n    बाहण के रंग मैं आशिक होग्या काट लिया जिसा बोया,<br>\n    बाप कहै सूली तड़वादो मेरा जन्म कर्म सब खोया,<br>\n    पत्थ र मारै जब ना बोल्या फूल लागते ही रोया,<br>\n    बाहण के रंग मै आशिक होग्या देख अरस की थाली ।।1।<br><br>\n\n\n    फेर लैला नै माशूक समझ कै मजनूं नै लई फकीरी,<br>\n    डाभ जामगी डीमक लागगी मुश्किल पाई पीरी,<br>\n    आशक बण फरयाद कत्ल हुया ज्यान समझली सिरी,<br>\n    रांझे नै घर कुणबा छोड़या, तज दी जन्म जगीरी,<br>\n    12 वर्ष तक जंग शालां में रहा भैंसिया पाली  ।।2।<br><br>\n\n    पूर्णमासी के दिन पूरा चन्द्रमा कुछ दिन घटा तना कै छोड़ी,<br>\n    घटण बधण का दोष चान्द कै तिथि गिणा कै छोड़ी,<br>\n    कृष्ण पक्ष के चौदस के दिन मरा जणा कै छोड़ी,<br>\n    दुनिया अमावस के दिन धर्म करया करै खाक बणा कै छोडी,<br>\n    वा काणे के घर चांद देखकै ईद मनावै चाली ।।3।<br><br>\n\n\n    कदे जन्मता कदे मैं मरता यो कोढ़ मेरी काया मैं,<br>\n    कटे दुख सुख कदे गर्मी सर्दी कदे धूप कदे छाया मैं,<br>\n    वा हिरणी केसा बच्चा बणगी बहोतै दुख पाया मैं,<br>\n    कहै लखमीचन्द जीव का बचणा सै मुश्किल माया मैं,<br>\n    एक लगा इश्क जड़ भरत के दिल पै वा एक जगह निराली ।।4।\n    <br>"
      },
      {
        "id": 36,
        "name": "36-सुलफा तै बाबा जी में पिया ....",
        "story": "<b> वार्ता :- सूरजनाथ ने पूछा राझें सुलफा पीते हो, जवाब दिया नहीं जी ।</b><br><br>\n\n    सुलफा तै बाबा जी में पिया हे ना करता  ।।टेक।<br><br>\n\n    दीखो अकलमन्द घणे चातर, के बुद्धि पै पड़गे पात्थर,<br>\n    सुलफा पीवण खातिर, चलम हाथ में लियाए ना करता  ।।1।<br><br>\n    करया करूं गऊ ब्राह्मण की रक्षा,  घाल दियो ज्ञान शब्द की भिक्षा,<br>\n    उल्टी शिक्षा तै बाबाजी मैं दियाए ना करता  ।।2।<br><br>\n    सत्संग मै जाये बिना साधु के दर्शन पाए बिना,<br>\n    अन पाणी खाए बिना यो नर जियाए ना करता ।।3।<br><br>\n    लखमीचन्द आया थारी शरण में , आड़ै तै जन्मा सोये मरण मैं,<br>\n    उल्टी तै करण नै मेरा हियाए ना करता  ।।4।<br><br>"
      },
      {
        "id": 37,
        "name": "37-आश्की  नै बड़े -बड़या के ....",
        "story": "<b>वार्ता : अब रांझा क्याह कहता है ।</b><br><br>\n\n\n    आश्की  नै बड़े -बड़या के घर खोए ।।टेक।<br><br>\n    मूर्खां के साथ चातर करकै नैं सतसंग जलैं,<br>\n    फूल के ऊपर मस्त भौरा दीपक पै पतंग जलै,<br>\n    राजपाट धन माल वस्त्र सहित अंग जलै,<br>\n    बुझाए तै बुझै कोन्या ऐसी दुनी आग होज्या,<br>\n    लड़ना-डसना भूल ज्या बीन कै बस नाग होज्याु,<br>\n    प्रेम में भगवान आनन्दी का राग होज्याा,<br>\n    उस पन्नु की केसर लुटी जब माथा पकड़ के रोए ।।1।<br><br>\n    जिसके लागै वोहये जाणैं, दूसरा ना और मरै,<br>\n    उन माशूकां नै गम नहीं जैसे डांगर ढोर मरै,<br>\n    चांद की रोशनाई देख इश्क में चकोर मरै,<br>\n    मजनू ही का हाल देख नरनारी कटठे होगे,<br>\n    लत्ते कपड़े पाड़ गिरे सारे हांसी ठट्ठे होगे,<br>\n    कामदेव के तीर लागे कालजे में घटटे होगे,<br>\n    श्रृंगी दुरवासा डोबे बड़े-2 ऋषि महात्मा मोहये ।।2।<br><br>\n\n    म्हारी तै मजाल के सै राजा भी उजाड़ दिए,<br>\n    ब्याह शादी के चाह में होकै पर्वत भी उखाड़ दिए,<br>\n    मात पिता भाई बन्द सबके मन पाड़ दिए,<br>\n    फिर मानस की साथ चालै दुनियां में नेकी बदी,<br>\n    इश्क में प्राण लिकडैं इस आण कै समय सधी,<br>\n    दिन रात गिणे नहीं दूध की निकाली नदी,<br>\n    मरया फरयाद सर नै फोड़ कै न्यूए पहाड़ के पत्थर ढोए ।।3।<br><br>\n    खाणा पीणा ऐश अमीरी, छूट सारे ठाठ रहे,<br>\n    जिन्दगानी बिरान होगी मरण तै ना घाट रहे,<br>\n    पसीना में बाल लागै काले कान पाट रहे,<br>\n    जो बन्दे कै लिखी भाग में मिटै नहीं जरूरी होगी,<br>\n    इश्क में सिर मार मरै जिस मृग कै कस्तूरी होगी,<br>\n    हीर तै मिलन हौवे जब या मनसा पूरी होगी,<br>\n    लख्मीचंद रांझे के राह मैं हीर नै कांटे बोए ।।4।<br><br>\n"
      },
      {
        "id": 38,
        "name": "38-सेती चाली हीर नै देई ....",
        "story": "<b> वार्ता :-  अब रांझा सारी बात सुनकर अठखेड़े में पहुंचा और वहां\n    सादिक पीर में अपना धूणा लगाकर बैठ गया। उधर से हीर को देई धाम\n    धुकवाने के लिए सादिक पीर मे लाया गया। कवि ने इस द़ृश्यम को कैसे दिखाया ।</b><br><br>\n\n    सेती चाली हीर नै देई धाम धुकावण,<br>\n    जितने पीर पैगम्बर थे उन सब पै शीश झुकावण ।।टेक ।<br><br>\n\n    सब चालै थी करती ठल्ला, मन में हीर मानज्या गिल्ला,<br>\n    धुर तै पकड़ा कै पल्ला, यूं सेती लगी भकावण ।।1।<br><br>\n\n    दो नैनां के चालै थे करज, रहा केले जिसा शरीर लरज,<br>\n    हीर बडी होशियार बीर कद लागी छल मैं आवण ।।2।<br><br>\n\n    शादी के लटके का पल्ला, दिल के मैं खटके का पल्ला,<br>\n    काणे के फटके का पल्ला, लागी हीर बगावण ।।3I<br><br>\n\n    लखमीचन्द कहैं फूलझड़ी, श्यान रांझे की नजर पड़ी,<br>\n    जब पीर के मैं हीर बड़ी, लगी धूणे की ओर लखावण ।।4।<br><br>\n\n"
      },
      {
        "id": 39,
        "name": "39-कैसे आती है धुणे पर चढ़ी....",
        "story": "<b> वार्ता :- रांझा हीर को कहता है ।</b><br><br>\n    कैसे आती है धुणे पर चढ़ी,  तू डरती छनाल जरा भी नहीं,<br>\n    यहां साधू पड़े हैं भभूती रमाए,<br>\n    तुझे ख्याल जरा भी नहीं  ।।टेक।<br><br>\n\n    शरमाती नहीं, भय खाती नहीं,<br>\n    किसे दूजे को खातिर में लाती नहीं,<br>\n    वो माशूकों की नजाकत दिखाती नहीं<br>\n    तेरी पहली सी चाल जरा भी नहीं  ।।1।<br><br>\n    किया झूठा तूने, विष को घूंटा तूने,<br>\n    कैसे हंस के दिखाया अंगूठा तूने,<br>\n    अपने घर पर बुलाकर लूटा तूने,<br>\n    छोड़ा पूंजी का माल जरा भी नहीं  ।।2।<br><br>\n\n    कुछ दहशत तो कर, हो दिल को सबर,<br>\n    वरना ले कै कटारा मेरी गरदन कतर,<br>\n    किसे आशक के फूंके पड़े धूणे उपर,<br>\n    तेरे दिल पर मलाल जरा भी नहीं  ।।3।<br><br>\n\n    इनसे लचते रहों और पचते रहो,<br>\n    रचना तरिया के त्यागन की रचते रहो,<br>\n    कह लखमीचंद लुगाई से बचते रहो,<br>\n    तेरी झूठी मिसाल जरा भी नहीं  ।।4।<br><br>\n\n"
      },
      {
        "id": 40,
        "name": "40-डाट नीम की ला राखी सै ....",
        "story": " <b> वार्ता :- हीर ने सादिक पीर में जाकर देखा कि रांझा धूणा लगाये बैठा\n    है। वह झट से उसके पास पहुंच गई। उस समय रांझा उसे क्या कहने\n    लगा ।</b><br><br>\n\n\n\n    डाट नीम की ला राखी सै काचे से मेरे कान,<br>\n    औदे पड़ज्याक छाया परै ल्हकोले घूंघट के मैं श्यान ।।टेक।<br><br>\n <b>राझां :-<br></b>\n\n    झंग स्यालया में वचन भरै थी तू वाहे चाली सै,<br>\n    जो तेरै आकै रहण लागग्या यो वोहे पाली सै,<br>\n    धोखेबाज लुगाई तू बेईमान पेट की काली सै,<br>\n    हल्फ  उठाकै वचन भरै कित गई तेरी जबान ।।1।<br><br>\n\n <b>हीर :-<br></b>\n\n    धिंगताणा मेरी गैल बण्या मैं आपै आई ना,<br>\n    काणे के संग मियां रांझे मेरी कुछ असनाई ना,<br>\n    सहम करै सै ख्याल बहम की किते दवाई ना,<br>\n    दिखै जुड़ गेर दी डोले में मेरी पार बसाई ना,<br>\n    उस पटमल भाई नै खो दिया सारा धर्म ईमान  ।।2।<br><br>\n\n  <b>रांझा :-<br></b>\n    जाण गया मैं उस कांणे के दिल की प्यारी सै,<br>\n    मै तनै आपे न्यारा कर दिया तू खुद न्यारी सै,<br>\n    जाण गया मैं हीर जिसी तनै करी हुश्यारी सै,<br>\n    चा मैं भरकै देई धाम आज धोकण आरी सै,<br>\n    तीन जन्म की यारी तोड़ी होगी अकल बिरान ।।3।<br><br>\n\n   <b>हीर :-<br></b>\n    किस तरियां तनैं कान पड़ाए तेरा के ढंग सै,<br>\n    और मनै मत छेड़ै बोलता आप मेरा तंग सै,<br>\n    किसे के बस की बात नहीं यो माया का जंग सै,<br>\n    भाईपणें का नेग मेरा उस काणें के संग सै,<br>\n    लखमीचन्द कहै लोग दिखावा करया दूसरा ध्यान ।।4।<br><br>\n\n\n"
      },
      {
        "id": 41,
        "name": "41-मेरी भाभी कै विषयर लड़ग्या ....",
        "story": " <b> वार्ता :-  हीर रांझे से कहने लगी कि मैं महल में जाकर सांप लड़ने का\n    बहाना करूंगी, तुम गारडू हकीम बन जाना, मैं तुम्हें महल में बुलाऊंगी तुम\n    आकर झाड़ा लगाना। हीर ने महल में जाकर सांप के काटने का बहाना किया\n    और क्या कहने लगी ।</b><br><br>\n\n <b> काफिया :-<br></b>\n\n    उस माणस का के जीवै जिसका प्यार अलग बिछड़ग्या,<br>\n    कर्म लिखाई चौकस बीतै जो कर्मां का पासा पड़ग्या,<br>\n    सुणती हो तो भाजियो आज मेरै काला विषयर लड़ग्या ।।<br><br>\n\n\n\n    मेरी भाभी कै विषयर लड़ग्या वा मरण नैं हो रही,<br>\n    मेरे भाई का ऊटं मटिला करण नै हो रही  ।।टेक।<br>\n    ना किसे बात का होश, बदन में कोन्या रहया जोश,<br>\n    ब्याहली दोष मरण का सिर पै धरण नैं हो रही  ।।1।<br><br>\n\n <b>रांझा :-<br></b>\n\n    जो कोए नेम धर्म पै डटज्याब उसका पाप आप तै कटज्या,<br>\n    पीछै हटज्या क्यूं धूणे में गिरण नै हो रही ।।2।<br><br>\n\n <b> सेहती :-<br></b>\n    क्यूकर घूंट सबर की भरलें, दुख में सब जगह फिरलें,<br>\n    फिर कै करले बन्नों रेवड़ चरण नै हो रही ।।3।<br><br>\n\n <b>रांझा :-<br></b>\n    लखमीचन्द छन्द नै गावै, गुरू अपणे की टहल बजावै,<br>\n    सिर पै चढ़ी आवै क्यूं बुड़के भरसा नै हो रही ।।4।<br><br>\n\n"
      },
      {
        "id": 42,
        "name": "42-कद लों ठहरै बतादे साच ....",
        "story": "<b> वार्ता :- रांझा सेहती के साथ महल में जाता है। सबके महल से बाहर\n    कर देता है और हीर को क्या कहता है ।</b><br><br>\n\n\n\n    कद लों ठहरै बतादे साच लुगाई कांणे की,<br>\n    मैं भी देखूं बाट कहै सै किस दिन आणे की ।।टेक<br><br>\n\n <b>रान्झा  :-<br></b>\n    तनैं मेरी नाड़ काट कै धरदी, इसी क्यूं बणग्यी बेदर्दी,<br>\n    बेईमान तनै करदी मोटी कार उल्हाणे की  ।।1।<br><br>\n\n <b>हीर :-<br></b>\n\n    मनै सै तेरी बात का डर, आता कोन्या मनैं सबर,<br>\n    आल्यूंखगी मैं तेरे घर जब भोजन खाणे की ।।2।<br><br>\n\n <b>रांझा :-<br></b>\n    तू बेहूदी आप हारली, डूब मरण की किसी कारली,<br>\n    घरां बुला कै आब तारली, कोड स्याणे की ।।3।<br><br>\n\n <b>हीर :-<br></b>\n    तू मेरे सिर का आप धणी सै,  विपता ओटी मनैं घणी सै,<br>\n    मेरे साथ बणी सै रांझे कार धिंगताणे की ।।4।<br><br>\n\n <b>राझा :-<br></b>\n    लखमीचन्द नै परण हार दिया, मैं धरती कै भिड़ा मार दिया,<br>\n    तनै घरां बुलाकै शीश तार दिया, चोर बुलाणे की  ।।5।<br><br><br>\n\n\n\n <b>जवाब हीर का (काफिया)<br></b>\n\n    तीन जन्म का प्रेम मेरा सै, मै अपणे दिल नै समझा ल्यूंगी,<br>\n    आज तै पाछै आड़ै आवण का, हाथ पै हलफ कती ठाल्यूंगी,<br>\n    मतना फिकर करैं मियां रांझे परसों खरक बीच आल्यूंगी ।।<br><br>\n\n\n"
      },
      {
        "id": 43,
        "name": "43-अरे नणद,  तेरी देरी सै ....",
        "story": "<b> वार्ता :-  सेती हीर को बुलाती है और रांझा क्या कहता है ।</b><br><br>\n\n    अरे नणद,  तेरी देरी सै बुलावा रै  ।।टेक।<br><br>\n    ध्यान हरी का धर ले, कुछ बदी करण तै डरले,<br>\n    जा भाज कै करले नणद मिलावा रै  ।।1।<br><br>\n\n    अरै जो कहे वचन तै फिरग्या1, उसका के रहज्या सै दरजा,<br>\n    जा डिगरज्या मेरे खून की जलावा रै ।।2।<br><br><br>\n    तनै सब बातां तै सररया सै,  मेरा सब तरियां मन भररया सै,<br>\n    मेरे लेखै मानस सा मररया सै, तेरे लेखै ब्याह मुकलावा रै ।।3।<br><br><br>\n    लखमी चंद छंद नै घडग्या,  मेरा कोए कर्म अगाड़ी अड़ग्या,<br>\n    हीरे तेरा बिगड़ग्या सिक्का सावा रै  ।।4।<br><br><br>\n\n    <b>वार्ता :- रांझा हीर को झाड़ता है । सांप लड़े का बहाना था। दोनों<br>\n    मिल जाते हैं। रात को दोनों घर छोड़ कर भाग जाते हैं। पं. जी<br>\n    यहां कथा समाप्त कर देते थे। ।<br><br></b>\n\n    <b> <center>(कथा समाप्त)</center></b>\n"
      }
    ]
  },
  {
    "id": 17,
    "name": "17— उपदेशक भजन",
    "dataList": [
      {
        "id": 1,
        "name": "1-ओम भजन बिन जिन्दगी व्यर्था ....",
        "story": " <b>ओम भजन बिन जिन्दगी व्यर्था गई,<br>\n        ना रही ना रहै किसे की सदा ना रही  ।।टेक।<br><br></b>\n\n    ओम ब्रह्म निराकार की मूरती,<br>\n    रटे बिन ज्यान वासना मैं झुरती,<br>\n    जिनकी सुरति भजन मैं वा फिदा ना रही ।।1।<br><br>\n\n    राजा बैणूं अधर्म से नहीं हिले थे,<br>\n    जिनके दुनियां मैं हुक्म पिले थे,<br>\n    जिनके चक्र चलैं थे, वैं अदा ना रही  ।।2।<br><br>\n\n    उथड़गी गढ़ कोठां की नीम,<br>\n    काल कै ना लगते बैद्य हकीम<br>\n    राजा भीम बली की बन्दे गदा ना रही  ।।3।<br><br>\n\n    लखमीचन्द वेद का लेख, सृष्टि या ज्ञान से देख,<br>\n    जिनकी लगी मेख में रेख, ब्रह्म से वैं जुदा ना रही  ।।4।<br><br>\n\n"
      },
      {
        "id": 2,
        "name": "2-उठो-उठो हे सखी, लागो हरि ....",
        "story": "<b>उठो-उठो हे सखी, लागो हरि के भजन मैं  ।।टेक।<br><br></b>\n\n    सखी भगति का ढंग निराला, कहैं सैं उन बन्दा का मुंह काला,<br>\n    जिनके हाथ के मैं माला, और पाप रहै मन मैं   ।।1।<br><br>\n    भगति करणी चाहिए इसी, धरू भगत नै की थी जिसी,<br>\n    जैसे वैं सप्त ऋषि रहे चमक गगन मैं  ।।2।<br><br>\n    जिन नै हर की माला टेरी, उन बन्दां नै मोक्ष भतेरी,<br>\n    दोनू बख्तां श्याम सवेरी, एक बार दिन मैं  ।।3।<br><br>\n\n\n    हे सखी डूब गई पढ गुण कै, फेर तू रोवैगी सिर धुण कै,<br>\n    लखमीचन्द साज नै सुणकै, उठैं लोर सी बदन मैं  ।।4<br><br>\n\n"
      },
      {
        "id": 3,
        "name": "3-जिननै ना योग क्रिया का ज्ञान....",
        "story": "<b>जिननै ना योग क्रिया का ज्ञान, नफा के कान पड़ावण तै  ।।टेक।<br><br></b>\n    उरे तै गया चला आया परे तै , के कायदा न्यूयें जियें मरें तै ,<br>\n    सेवा करे तै डटज्या ध्यान, समझ कै गुरू बणावण तै  ।।1।<br><br>\n    भीष्म योगी घरां रहया, कान पड़ाए ना बण में गया,<br>\n    योगी कहा गया कृष्ण भगवान, हटया कद रास रचावण तै ।।2।<br><br>\n\n    गाड़ दयो ज्ञान रूप की धूणी, तोड़ दयो मोह ममता की जूणी,<br>\n    ना तै होज्या दूणी अकल बिरान, टांट पै लटा बधावण तै  ।।3।<br><br>\n\n    लखमीचन्द गुण खोसया करै सै, पहलम मोह ममता नै मोशया करैं सै,<br>\n    ना तै न्युए भोसया करै श्वान, घर-घर अलख जगावण तै ।।4।<br><br>\n\n\n"
      },
      {
        "id": 4,
        "name": "4-पुरूष की मूर्ती पृथ्वी जल ....",
        "story": "<b>पुरूष की मूर्ती पृथ्वी जल और वायु तेज आकाश तू ही,<br>\n    प्राण समोच्छेदर में रहता आत्म का प्रकाश तू ही  ।। टेक।<br><br></b>\n\n\n    जल वायु आकाश पृथ्वी, अग्न में रहता जन है तू ,<br>\n    ब्रह्म विभूति प्रजापति, और आत्म विभूति मन है तू,<br>\n    ब्रह्म लोक में सृष्टि रचता, ऐसा आत्म घन है तू,<br>\n    इन सब का संयोग मिला के, पिंड ब्रह्मांड मिलन है तू,<br>\n    रचता तू ही पालन करता, जगत का नियम विनाश तू ही ।।1।<br><br>\n\n\n    अहं पुरूष में लोक मैं इन्द्रपुरूष बीच आदान कहा,<br>\n    लोक में सूर्य पुरूष में शक्ति लोक में रूद्र है ढंग नया,<br>\n    रोष पुरूष में, शशि लोक में पुरूष बीच आनन्द सहा,<br>\n    वसु लोक में पुरूष से सुख है दुख से सौ-2 कोस गया,<br>\n    अश्विनी कुमार लोक में जैसे सुन्दर कान्ती बास तूं ही  ।।2।<br><br>\n    जितने लोक में तारा गण हैं, पुरूष मैं उत्साह एक धणी,<br>\n    बसु लोक में पांच विषय और पुरुष मैं इन्द्री दस जणी,<br>\n    लोक में छाया अन्धकार पुरूष मैं मोह की तेग तणी,<br>\n    जैसे लोक में ज्योति है वैसे पुरूष में ज्ञान मणि,<br>\n    जैसे लोक में सृष्टी रचता और गर्भाधान में खास तू ही  ।।3।<br><br>\n\n    सतयुग बचपन त्रेता योवन द्वापर लोक में वृद्ध समैं,<br>\n    कलयुग रोगी अन्त मैं मरणां जो सुक्ष्म के बीच रमैं,<br>\n    इसी प्रकार लोक पुरूष मै अंग उखड़ै कभी फेर जमै,<br>\n    वेद शास्त्र उपनिषद् से कुछ ऐसी मिलती खबर हमें,<br>\n    कहै लखमीचन्द रटो सर्वव्यापक कहीं दूर नहीं है पास तू ही   ।।4।<br><br>\n\n"
      },
      {
        "id": 5,
        "name": "5-पृथ्वी की नदियों मैं उत्तम ....",
        "story": "<b> पृथ्वी की नदियों मैं उत्तम गंगे धाम कहैं सैं,<br>\n    सच्चा ज्ञान करण की खातिर ऋग यजु श्याम कहैं सैं ।।टेक।<br><br>\t</b>\n\n\n    वेदों मैं परमेष्टि ब्रह्म को अम्भोजल कहते हैं,<br>\n    चन्द्रमा मैं शरद जमां न्यूयें श्रदा जल लहते हैं,<br>\n    मरै गति से वीर्य रूप जल शरीरों में रहते हैं,<br>\n    खान पान अस्नान ध्यान से वहां  आपए जल बहते हैं,<br>\n    चार गति से सर्वव्यापक न्यूयें भेद तमाम कहैं सैं   ।।1।<br><br>\n\n    ये गंगा जल उस अम्भोजल के अंग से मैं से आता है,<br>\n    उस मैं सब नदी मिल कै गंगा जल हो न्यू गंगे माता है,<br>\n    सूर्यदेव अपणी किरणों से जल समुद्र से ठाता है,<br>\n    भांप रूप बण उस अम्भोजल मैं ठीक चला जाता है,<br>\n    जल से मिलकै जीव चला जा तै मोक्ष मकाम कहैं सैं।।2।<br><br>\n\n    महाभारत में श्री भीष्म जी नै बाण सैया पै सोकै,<br>\n    गंगाजी का कथ्या चरित्र निर्मल चित से हो कै,<br>\n    सगहड़ का कुटुम्ब मोक्ष कर दीन्हा पाप दाग सब धोकै,<br>\n    परम पावनी मोक्ष दायनी भेद समझ ल्यो टोह कै,<br>\n    इसका गऊ गायत्री सेवा केसा फल हो न्यूं गंगा नाम कहैं सैं ।।3।<br><br>\n\n\n    इसनै ज्ञानी पुरुष रटैं हर गंगे माता मूर्ख को हलचल है,<br>\n    आयुर्वेद के प्रमाणों से गंगा जल निर्मल है,<br>\n    सूर्य बिना पांच तत्वों का सिद्ध करना निष्फल है,<br>\n    सूर्य का प्रकाश वेद में बतलाया अम्भोजल है,<br>\n    कहै लखमीचन्द जरे-जरे मैं रमण से राम कहैं सैं  ।।4।<br><br>\n"
      },
      {
        "id": 6,
        "name": "6-ये मनुष्य विषय सुख मान कर....",
        "story": "  <b>ये मनुष्य विषय सुख मान कर, परिश्रम उठा लेता है ।।टेक।<br><br></b>\n\n    इन्द्रियों के बश मैं होकै कर्म का करै ना टाला,<br>\n    चतुर हो विरूध कर्म करता फिरै बण्या मतवाला,<br>\n    एक बार कर्म का आत्मा से बान्धया पाला,<br>\n    बुरे कर्म करने ही से दूजी बार जन्म लिया,<br>\n    आत्म तत्व जानने की इच्छा का ना लेश किया,<br>\n    आत्मा निरादार कर दी ज्ञान में ना ध्यान दिया,<br>\n    क्रिया मैं ख्याल निदान कर मन कर्म बना लेता है  ।।1।<br><br>\n\n    कर्म से शरीर बणां बन्धन ही का कारण पाया,<br>\n    पहला कर्म किया हुया मन को बस मैं करणा चाहया,<br>\n    कर्म नै बस करकै मन को उन्हीं कर्मों में फेर लाया,<br>\n    जब तक अज्ञानता से रहा उपाधि करता बेवकूप,<br>\n    हर मैं प्रीति रखता नहीं मनुष्य जीव आत्म स्वरूप,<br>\n    बन्धन से ना छूटता इतणैं अन्धेरा और छाया धूप,<br>\n    कहूं आगे का भेद पहचान कर लिंग मिथुन स्वभा लेता है  ।।2।<br><br>\n\n    मिथुन कारण हाथ पैर बाणी कर्म करते रहे,<br>\n    मिथुन कारण नासिका और नेत्र कारण भरते रहे,<br>\n    मिथुन कारण गुदा स्पर्श जिव्हा कारज सरते रहे,<br>\n    हाथ पैर मुख से भजन नासिका से योग कर्म,<br>\n    कर्ण से सतगुण की बाणी नेत्रों से हया शर्म,<br>\n    गुदा से मल त्याग बाव स्पर्श से हो दूर भ्रम,<br>\n    लिंग स्वरूप आत्मा जान कर मुक्ति पद पा लेता है  ।।3।<br><br>\n\n    महाभ्रम होता जिनकै विषय धन की चाट लगै,<br>\n    स्त्री  पुरूष जन्म के साथी हृदया उपर आंट लगै,<br>\n    विषय भोग करता उतनी आंट उपर गांठ लगै,<br>\n    विषय भोग करने ही से वासना की ख्यास की,<br>\n    न्यारी-न्यारी ग्रन्थी हृदय में भूल के प्रकाश की,<br>\n    मन और इन्द्रियों में मोह की पैदायश की,<br>\n    कहै लखमीचन्द स्वरूप बखान कर, मोह सभी को सता लेता है  ।।4।<br><br>\n"
      },
      {
        "id": 7,
        "name": "7-आओ हे मनावैंगे बसन्त सखी ....",
        "story": " <b>आओ हे मनावैंगे बसन्त सखी री  ।।टेक।<br><br></b>\n    बसन्त सम्बन्धी ग्रीष्म तपैंगे, फेर हम माला मेघ की जपैंगे,<br>\n    शर्द बलवान छुपाए नहीं छुपैंगे, शर्द तै आवैंगे हेमन्त सखी री ।।1।<br><br>\n    ज्ञान के कलसे भरे गए रिस रित, हेमन्त गये तै आवैंगे शिशु ऋत,<br>\n    ये सब मिलकै होवैं एक रंग मिश्रित,<br>\n    शिशु सै  ऋतुओं का अन्त सखी री ।।2।<br><br>\n    बाले बसन्त को आओ हे पुकारैंगे, तन मन धन हम सब वारैंगे,<br>\n    पितृ देव ऋषि ऋण तारैंगे, ल्याओ डांरगे फूल अनन्त सखी री ।।3।<br><br>\n\n    काले बसन्त को आओ हे मनावैंगे, फेर मन इच्छित फल पावैंगे,<br>\n    लखमीचन्द जो हरि गुण गावैंगे,<br>\n    हो अगला जन्म सुखन्त सखी री  ।।4।<br><br>\n\n"
      },
      {
        "id": 8,
        "name": "8-जब ब्रह्मचारी शादी करते तीस ....",
        "story": " <b>जब ब्रह्मचारी शादी करते तीस वर्ष के हो करकै,<br>\n    दस और बारा साल की कन्या ठीक कर्म से टोह करकै ।।टेक।<br><br></b>\n\n\n    कुल जाति और गोत्र देखकै, जिसतै ब्याह करणा चाहवै,<br>\n    निस्तारा योनि गृह मित्रता भृकुटि नाड़ी गण पावै,<br>\n    एक व्रत और एक संकल्प मन चित कर दृष्टि लावै,<br>\n    जती मर्द और सति स्त्री कदे नहीं दुखड़ा पावै,<br>\n    बड़े प्रेम से आयु बीतै दाग जिगर के धो करकै   ।।1।<br><br>\n\n\n    विवाह के समय पुत्री से माता पतिभर्ता के धर्म बता,<br>\n    चूड़ी पराह सुहाग भाग की परम नियम शुभ कर्म बता,<br>\n    पति नै समझ परमेश्वर के तुल्य पुत्री सेवक नरम बता,<br>\n    सास सुसर और छोटे बड़े की करणी चाहिए शर्म बता,<br>\n    पतिभ्रता करै धर्म की रक्षा अपने अंग ल्हको करकै   ।।2।<br><br>\n\n\n    पतिव्रत धर्म के पालन मैं भी याद वेद का करैं,<br>\n    अतिथि सेवा दान पुण्य और करो सो कर्तव्य नेक करैं,<br>\n    गऊ ब्राह्मण साधु की सेवा शुभ कर्मां की देख करैं,<br>\n    वेद रीत से ठीक समय पै पुत्र पैदा एक करैं<br>\n    तीन काल की सन्धया करणी बीज धर्म का बो करकै  ।।3।<br><br>\n\n\n    खिला पिला और लाड-लडा कै पुत्र को बलवान करैं,<br>\n    फेर उपनयन करा लड़के का गुरू के द्वारा ज्ञान करैं,<br>\n    पुत्र, स्त्री, दुनियां आप फेर सबको एक समान करै,<br>\n    कहै लखमीचन्द फेर बाण प्रस्थ बण हरि भजन का ध्यान करैं,<br>\n    प्राण इन्द्री मन जीतले एक आसन पै सो करकै  ।।4।<br><br>\n"
      },
      {
        "id": 9,
        "name": "9-ऊंच नीच कर सब जीवों ....",
        "story": " <b>ऊंच नीच कर सब जीवों में भिन्न-2 स्प दिखाये,<br>\n    रिषभदेव सत स्वरूप हरि नैं पुत्रों को सिखलाये  ।।टेक।<br><br></b>\n    चेत अचेत प्राणियों में अस्थावर शुद्ध होते,<br>\n    इनसे बड़े सर्पादिक जंगम जीव ठिकाणां टोहते,<br>\n    पशुओं मैं पशु ज्ञान युक्त फेर मनुष्य जंग झोते,<br>\n    मनुष्यों मैं वो श्रेष्ठ मनुष्य जो सुकर्म के फल बोते,<br>\n    जैसे कर्म करे बन्दे नै वैसे ही फल पाये ।।1।<br><br>\n\n    मनुष्यों से श्रेष्ठ भूतगण आदि फेर गन्धर्व गण मानो,<br>\n    गंधर्वों गणों से सिद्धगण अच्छे फेर गण किन्नर पिछाणों,<br>\n    किन्नर गणों से भी असुर गण अच्छे फेर देवता जानो,<br>\n    देवताओं में इन्द्र बड़े फेर ब्रह्मपुत्र दक्ष बखानो,<br>\n    दक्षादि नै सृष्टि बढा कै यज्ञ के कर्म कराये  ।।2।<br><br>\n\n    दक्षादि से शिव शंकर बड़े जो ब्रह्मा से बर पाते,<br>\n    ब्रह्मा से सत विष्णु बड़े जो उनका पूजन चाहते,<br>\n    सत विष्णु से बड़े ब्राह्मण गण जो सबके पूज्य कहाते,<br>\n    ब्रह्म रूप सतगुण की खुराक जो ब्राह्मण भोजन खाते,<br>\n    यज्ञ हवन तप भजन व्रत मैं ब्राह्मण बिन होते ना मन के चाहे ।।3।<br><br>\n\n\n    वेद रूपी प्राचीन मूर्ती जो ब्राह्मण धारण करते,<br>\n    मन इन्द्री को रोक पवित्र सतगुण हृदय धरते<br>\n    सत्य दया तप संतोष प्रताप जो आठ गुणों में फिरते,<br>\n    राज द्रव धन इच्छा बिन न्यूं सबर से कारज सरते,<br>\n    इन ब्राह्मणां बीच वास विष्णु का न्यूं ब्राह्मण बड़े बताये  ।।4।<br><br>\n\n    बेशर्म बेहया कुकर्मी आपे को बड़ा जिताते,<br>\n    ब्राह्मण बीच बास विष्णु का जिनको नीच बताते,<br>\n    ले खड़ताल हारमोनियम ढोलक कहकै पोप खिजाते,<br>\n    लखमीचन्द की भी धी बेटी करैं औरां नै तै घणां सताते,<br>\n    एक दयानन्द का ओड़ा ले कै हम सुते आण जगाये  ।।5।<br><br>\n"
      },
      {
        "id": 10,
        "name": "10-धर्मसिंह कै चार चरण थे तीन ....",
        "story": " <b> धर्मसिंह कै चार चरण थे तीन ठिकाणैं लागे,<br>\n    देखणियां कै ख्याल रहया ना समझणियाँ सरमागे ।।टेक।<br><br></b>\n\n    कर्म धर्म और राजनीति का करया मनु जी नै निरणां<br>\n    यज्ञ दान हवन तप व्रत का ठीक संकल्प करणां,<br>\n    गऊ गंगा गायत्री हृदय श्रदा सहित सुमरणां,<br>\n    मात पिता अतिथि की सेवा नित्य प्रति हृदय धरणा,<br>\n    सेवन, पूजन, भजन करण नैं ऋषि ब्रह्मा छन्द बणागे  ।।1।<br><br>\n\n    एक बैणूं के कुकर्म से धरती सब बीजां नै खागी,<br>\n    पृथू मथण लगे पृथ्वी नै फेर गऊ रूप बण भागी,<br>\n    तीन लोक में जगह मिली ना डर कै पायां लागी,<br>\n    फेर दूध रूप कर बीज उगल दिया हटकै धर्म बचागी,<br>\n    राजा पृथू पालन कर प्रजा का उजड़ा देश बसागे  ।।2।<br><br>\n\n    पृथू कुल की चौथी पीढ़ी मैं हुए प्राचीन बरही राजा,<br>\n    जाकै दस पुत्र प्रचेता जिननै तप का करया तगाजा,<br>\n    नारद जी से ज्ञान लिया जगत से तोड़ मुल्हाजा,<br>\n    फेर पुत्रों नै शिव शंकर मिले हुया विष्णु पद में साझा,<br>\n    हारे धर्म जितावण नै सुत दाता दक्ष कहागे  ।।3।<br><br>\n\n    कच्छ, मच्छ, बराह नरसिंह बावना परशुराम हरी हर जी,<br>\n    रिषभदेव, पृथू, कपील, ब्यास  और लक्ष्मण रामचन्द्र जी,<br>\n    कुन्ती सुत नर अर्जुन कृष्ण हर वासुदेव के घर जी,<br>\n    प्राचीन जो मर्याद बान्धगे ऐसा नै जस कर जी,<br>\n    कैरों कंस जरासन्ध मारे वे गऊ रक्षा पद पागे  ।।4।<br><br>\n\n    लखमीचन्द कलयुग मैं छाग्या घोर अन्धेरा काला,\n    चोर जार ठग बेईमान रहे बान्ध पाप का पाला\n    कोए सदाब्रत स्कूल खुलाओ कोए प्याऊ धर्मशाला,\n    कोए कहै पुन दान करो कोए लेण देण का टाला,\n    बहुत से ऊत चन्दा करकै ल्हुकमा पैसे खागे  ।।5।\n\n"
      },
      {
        "id": 11,
        "name": "11-सब कहण-2 के यार है ....",
        "story": "<b>सब कहण-2 के यार है, ना तजी किसे तै जाती  ।।टेक।<br><br></b>\n\n    त्रिया से डर मान ऋषि जाकै तपे बनों बीच,<br>\n    योग से समाधि लाई बैठे दोनूं नैन मींच<br>\n    वैं भी जाकै मोहे बन मैं तेज बल लिया खींच,<br>\n    वेद और पुराण ऐसा वर्णन करते इतिहास,<br>\n    करैं हैं तपस्या उनका स्वर्ग बीच होता वास,<br>\n    वहां भी जाकर भोगने को अप्सरायें मिलती खास,<br>\n    बचना इनसे दुष्वार है, छुपने को जगह नहीं पाती  ।।1।<br><br>\n\n    दुरवासा सृंगी मुनि मोहे जानो राजा अंग,<br>\n    वेद के थे ज्ञाता रावण की जा करी मती भंग ,<br>\n    कैरों पांडों दोनों मरे त्रिया कारण हुया जंग,<br>\n    इन्द्र चन्दा दोनों चाले अहिल्या से करने भोग,<br>\n    चन्दा कै लगी थी स्याही इन्द्र कै हुया था रोग,<br>\n    उद्यालक नै नारी कारण खाक मैं मिलाया योग,<br>\n    सब मारे आर और पार हैं, दो नैन प्राण के घाती  ।।2।<br><br>\n\n    योगी और बैरागी मारे कामनी नै करकै तंग,<br>\n    ओरां नै सिखावैं ज्ञान त्रिया का मत करो संग,<br>\n    दीखणैं मैं योगी दीखैं बरतणें मैं और ही ढंग,<br>\n    मुंड़ का मुण्डावैं घणें शीश पै रखावैं झुंड,<br>\n    देखे हैं फकीर हमनैं होते बिल्कुल रूंड मुंड,<br>\n    गोली गन्डे झाड़े और झपटाँ का भी राखैं फंड,<br>\n    लमपट कामी ठग जार हैं, चेली संग काना बाती  ।।3।<br><br>\n\n    शूरे पूरे छत्री मारे वेद पाठी विपर जाण,<br>\n    बड़े-2 ज्ञानियों की त्रिया नै करी है हाण,<br>\n    बन्दर का बणाया मुख नारद की बिगाड़ी श्यान,<br>\n    थोथा तो जतावैं ज्ञान झूठे हैं लवाड़ी जौंण,<br>\n    ब्रह्मा की भी मति हड़ी औरों की तै गति कौण,<br>\n    ऐसा वृक्ष नहीं जिसकै लखमीचन्द लगी ना पौंन,<br>\n    आगै पीछै सभी खवार हैं, कुछ कहणे मैं ना आती  ।।4।<br><br>\n"
      },
      {
        "id": 12,
        "name": "12-दई उमर गवा रे खेल के मैं....",
        "story": "<b> दई उमर गवा रे, खेल के मैं   ।।टेक।<br><br></b>\n\n    खेल बिना और काम ना सीख्या, आया बुढ़ापा तू पाछै झीख्या ,<br>\n    एक तनैं दीख्या\u200D रंग नवा रै, इस खेल के मैं  ।।1।<br><br>\n\n    पहलम चेता ना निरभाग, भजन बिना रहा काग का काग,<br>\n    तेरै गई लाग हवा रै, खेल के मैं  ।।2।<br><br>\n\n    एक दिन चलै धार कै मौन, लगैं तेरे जख्म जिगर पै हौंण,<br>\n    फेर दे कौंण दवा रै खेल के मैं  ।।3।<br><br>\n\n    लखमीचन्द न्यूऐं उमर गंवाई, मरती बर चेतन लगा भाई,<br>\n    तनै ली स्यांही लवा रै खेल के मैं  ।।4।<br><br>\n\n"
      },
      {
        "id": 13,
        "name": "13-चमकै-चमकै री मां बिजली ....",
        "story": "<b>चमकै-चमकै री मां बिजली गगन मैं, बादल छाए  ।।टेक।<br><br></b>\n    कामनी बनी हूं सुन्दर नैना अंजन स्यारे,<br>\n    पति के बहम मै फिरूं रोवती कहाँ गए पति हमारे,<br>\n    मारे-मारे री, निशाने मोरे तन मैं  ।।1।<br><br>\n\n    सखी सहेली कट्ठी हो कै बागां के मैं आगी,<br>\n    गहरी लोर उठी सामण की तन मैं बेदन जागी,<br>\n    लागी-लागी री मां, लागी मोरे मन मैं  ।।2।<br><br>\n\n    दर्दां  नैं सताई री मां चीसै मोरी पांसू,<br>\n    कहां बाप कै बेटी रंग मैं, कहाँ है म्हारी सासू,<br>\n    आंसू छाई री सखी, नैनन मैं  ।।3।<br><br>\n\n    गोदी मै भतीजा मौरा संग मैं छोटा भैय्या,<br>\n    कहै लखमीचन्द तार कै मटकी खागे दही कन्हैया,<br>\n    कहां गई गईया री, बिचर रही बन मैं   ।।4।<br><br>\n"
      },
      {
        "id": 14,
        "name": "14-ज्वाला तेरी आश लगी है....",
        "story": " <b>ज्वाला तेरी आश लगी है, जन को री  ।।टेक।<br><br></b>\n\n    रहा तेरे संत द्वारे टेर, कहां लगा दी देर,<br>\n    मेहर जिन जिन-जिन पै फेरी, बज्जर करया तन को री ।।1।<br><br>\n\n    जंग का बाजा बजा-बजा कै, असुर तनै मारे रिझा-रिझा कै,<br>\n    सजा कै भूरा केहरी तैयार हुई रण को री   ।।2।<br><br>\n\n    तू हमनै दर्शन दायक, सेवा मैं दास खड़ा तेरे पायक,<br>\n    क्या हम समझे ना इस लायक, रक्षा करो मेरी री,<br>\n    बुद्धि दो तन को री ।।3।<br><br>\n\n\n    तेरी भक्ति करणी की थी शुरू, तेरी भक्ति से होगे पार ध्रुव,<br>\n    गुरू मानसिंह नै भी टेरी, खुशी हुई मन को री  ।।4।<br><br>\n"
      },
      {
        "id": 15,
        "name": "15-कृष्ण जी अवतार धार के ....",
        "story": "<b>कृष्ण जी अवतार धार कै गऊ चराया करते,<br>\n    गऊ के दूध नै अमृत करकै पिया खाया करते ।।टेक।<br><br></b>\n\n\n    राजा बसु नै धर्म के कारण ले ली राम सुमरनी,<br>\n    इन्द्र नै वरदान दिया जगह स्वर्ग केसी बरनी,<br>\n    गऊ सेवा झोटे जोड़ कै बता दी खेती करनी,<br>\n    मौके पै बारिस होज्या़ तै धन दान दे धरणी,<br>\n    गऊ सेवा कर निषध देश मैं दुधां न्हाया करते  ।।1।<br><br>\n\n    एक राजा दलीप धर्म के कारण फल सुकर्म का बोग्या,<br>\n    गऊ के बदले शरीर सौंप दिया मुक्ति मार्ग टोहग्या,<br>\n    गऊओं की सेवा की पांडुओं नै किया सुख भोग्या,<br>\n    कुछ सै सत्संग ऋषि मुनियों का कुछ कृष्ण भी संग होग्या,<br>\n    सूर्यदेव से मिली टोकणी ऋषि खीर बणाया करते  ।।2।<br><br>\n\n    कामधेनु समुद्र से निकली न्यूं वेद पुराण कहैं थे,<br>\n    सुरभी गऊ देवत्या धोरै अमृत खान कहैं थे,<br>\n    गऊ सेवा से ऋषि मुनियों का सिद्ध ध्यान कहैं थे,<br>\n    एक गऊ नन्दनी वशिष्ठ के धोरै सब से महान कहैं थे,<br>\n    चाहे तीन लोक भोजन के छिकलो ऋषि जमाया करते  ।।3।<br><br>\n\n    पहले सूद्र सेवा करैं थे, बनिया खेती क्यारी,<br>\n    क्षत्री सबकी रक्षा करैं थे ब्राह्मण वेदाचारी,<br>\n    धर्म सनातन भूल गए फिरै दुनियां मारी-मारी<br>\n    लखमीचन्द कहै घणे फंड चालगे अक्कल न्यारी-न्यारी<br>\n    पहले तीन वर्ण से गऊ ब्राह्मण सिद्ध पूजे जाया करते  ।।4।<br><br>"
      },
      {
        "id": 16,
        "name": "16-मनुष्य जन्म मुश्किल से ....",
        "story": "<b>मनुष्य जन्म मुश्किल से मिलता करोड़ों बन्ध छूट कै<br>\n    गुरू का सत्संग करो प्रेम से ज्ञान की घार पूंट कै  ।।टेक।<br><br></b>\n\n    मात पिता यज्ञ कर्म करावैं जो शुभ घरबारी हो सै,<br>\n    जै वेद रीत से संस्कार करै तै सुत अधिकारी हो सै,<br>\n    पांच वर्ष तक रक्षा करनी सबसे भारी हो सै,<br>\n    फेर गुरू धारणा उपनन करादे तै पूत पुजारी हो सै,<br>\n    फेर उस चेले नै चाहिए गुरू की सेवा करें जा टूट कै  ।।1।<br><br>\n\n    वो लड़का मात-पिता का लोभ छोड़ कै बात ज्ञान की सुणता,<br>\n    सतगुरू बाणी कहैं प्रेम की अक्षर-अक्षर गुणता,<br>\n    बारह वर्ष तक विद्या पढ़ कर दूध नीर तब छणता,<br>\n    बारह वर्ष और कष्ट भोगकर जब ब्रह्मचारी बणता,<br>\n    पर निन्दा, पर धन, पर त्रिया, ये लेज्या नहीं लूटकै  ।।2।<br><br>\n\n    इतना ज्ञान होण तै जिसनैं तजी जगत की आशा,<br>\n    राज पाट धनमाल स्त्री छोड़ दिया घरवासा,<br>\n    धूप ना छाया, गर्मी ना सर्दी, भूख लगै नहीं प्यासा,<br>\n    मन मैं इन्द्री और मन बुद्धि मैं जहां जीभ का बासा<br>\n    इस दुनियां तै बिछड़न खातिर जा न्यारा बैठ उठ कै  ।।3।<br><br>\n\n    मनुष्य जन्म ले इस ढंग से जो ईश्वर के गुण गावै,<br>\n    काम क्रोध मद लोभ विषय पास कभी नहीं आवै,<br>\n    जीव का दर्शन फेर आत्मा जब परमात्मा पावै,<br>\n    कहै लखमीचन्द शरीर त्याग कै जब आनन्द रंग छावै,<br>\n    ना तै वीर्य के बल प्राण निकल्जयां, दसवां द्वार फूट कै   ।।4।<br><br>\n"
      },
      {
        "id": 17,
        "name": "17-हो बर्ण नहीं सकते प्रभु तेरी ....",
        "story": " <b>हो बर्ण नहीं सकते प्रभु तेरी रजा मैं रजा ।।टेक।<br><br></b>\n\n    तेरी ओड़ का करूं जिकर मैं, देखूं जमी और शिखर मैं,<br>\n    कदे ना कदे फिकर मैं, पड़कै खाज्यागी कजा  ।।1।<br><br>\n\n    तूं सर्वव्यापक गात-गात मैं, आश्रम बर्ण बेदीन जात मैं,<br>\n    सब कुछ तेरे ही हाथ मैं, चाहे इनाम दे चाहे सजा  ।।2।<br><br>\n\n    हे सच्चे त्रिलोकी करतार, तनै सब ध्यावै सै संसार,<br>\n    उनके कर दिए बेड़े पार, जिननै हित से भज्या    ।।3।<br><br>\n\n    लखमीचन्द फिकर ताजी सै, हटज्या अलग दगा बाजी सै,<br>\n    इतणै परमेश्वर राजी सै, खूब गा और बजा  ।।4।<br><br>\n"
      },
      {
        "id": 18,
        "name": "18-तनै रचा दिया जग सारा ....",
        "story": " <b>तनै रचा दिया जग सारा मैया हे, देवी कद हो दर्श तुम्हारा  ।।टेक।<br><br></b>\n    द्वापर मैं द्रोपदी होकै, दुष्ट तेरा देखैं थे सत टोहकै,<br>\n    खून में बैठ गई सिर धो कै,<br>\n    कृष्णा हे देवी, नहीं दिन लागण दिये अठारहा  ।।1।<br><br>\n\n    एक दिन रावण अपणा बदन छिपाकै, तनै लेग्या लंका मैं ठाकै,<br>\n    जा कै करया लंका मैं घारा<br>\n    सीता हे देवी, जा दुष्ट हनन कर डारा  ।।2।<br><br>\n\n    हम तेरी आस करैं निस दिन, बेड़ा पार करैगी किस दिन,<br>\n    जिस दिन महकासुर को मारया,<br>\n    मैया हे देवी, तेरा भगत कदे नहीं हारा  ।।3।<br><br>\n\n    तूं ही भक्तों के दुख हरैगी, धन से रीते खजाने भरैगी,<br>\n    बेड़ा तू ही तो करैगी पार,<br>\n    नैय्या हे देवी, डोल रही मझधार  ।।4।<br><br>\n\n    लखमीचन्द की भी करिये सहाई, धर्मपुत्र नै भी तूं ही मनाई,<br>\n    तेरा भाई नन्द का दुलारा,<br>\n    कृष्णा हे देवी, कृष्ण नै रट कै कंस को संहारा  ।।5।<br><br>\n"
      },
      {
        "id": 19,
        "name": "19-सदा रे दिन नहीं बराबर ....",
        "story": " <b> सदा रे दिन नहीं बराबर जान  ।।टेक।</b><br><br>\n\n    सतयुग मैं हरिश्चंदर हुए सजनो,<br>\n    करगे जो राजपाट पुन दान ।।1।<br><br>\n\n    त्रेता मैं रामचन्द्र हुए सजनो,<br>\n    जिनके लक्ष्य धानी बाण  ।।2।<br><br>\n\n    द्वापर मैं वैं पांडव हुए सजनों,<br>\n    जिनके बल का नहीं अनुमान ।।3।<br><br>\n\n    कलयुग कुमत छोड़ मन चंचल जी,<br>\n    लखमीचन्द रटले भगवान  ।।4।<br><br>"
      },
      {
        "id": 20,
        "name": "20-मेट मेरी भूल मनशा देवी तूं....",
        "story": "<b>मेट मेरी भूल मनशा देवी तूं, ननेरे आली री ।।टेक।</b><br><br>\n\n    रहती दूर गावों के तीजन मैं, मारे असुर चढी जब रन मैं<br><br>\n    तेरा बण में घर निजमूल, माई जंगल के मैं डेरे आली री ।।1।<br><br>\n\n    माई मेरे हाथ शीश पै धरिये, हेरी मेरा ज्ञान से हृदय भरिये,<br>\n    करिये तू कबूल, ल्याया भेंट सै जो तेरे आली री  ।।2।<br><br>\n\n    करो मेरे दिल का दूर अन्देशा, माई मेरी रक्षा करो हमेशा,<br>\n    खुशबु चम्पा केसा फूल, उजले चिकने मोहन चेहरे आली री  ।।3।<br><br>\n\n    लखमीचन्द पता टोहवैंगे, वृथा जिन्दगी ना खोवैंगे,<br>\n    मेरे फल होवैंगे वसूल, कृपा रहैगी जै तेरे आली री  ।।4।<br><br>\n"
      },
      {
        "id": 21,
        "name": "21-अष्ट वसु और ग्यारा रूद्र ....",
        "story": "<b>अष्ट वसु और ग्यारा रूद्र बारा सूर्य भाई,<br>\n    न्यारे-न्यारे नाम गिणांदू या ईश्वर की चतुराई ।।टेक।<br><br></b>\n    <b>बसु :-<br></b>\n\n    द्रोण बसु है सब तै बड़ा प्राण प्रेम से न्यारा,<br>\n    ध्रुव अर्क और सूर्य का भी तेज बतावैं भारया,<br>\n    दोष वास्तव उस तै छोटा गिणना न्यारा-न्यारा,<br>\n    विभय बसु भीष्म कहलाए हाल सुणांदू सारा,<br>\n    शान्तनु के वीर्य से जिन्हैं जणगी गंगे माई  ।।1।<br><br>\n\n    <b>रूद्र :-<br><br></b>\n\n    रैवत अज भोम भोव ये रुद्र कहलाए हैं,<br>\n    बाम पांचवैं छट्ठे उग्र ये लेख सदा पाए हैं,<br>\n    बरसा कपि अजंग पाद ये रूद्र दरसाए हैं ,<br>\n    अहीर बुध और रूप ये कवियों नै गाए हैं,<br>\n    सब से छोटा महारूद्र जिन्हैं पार्वती परणाई  ।।2।<br><br>\n\n    <b> सूर्य :-<br><br></b>\n    विवस्वान आर्यमापूका सूर्य गगन अटारी,<br>\n    चौथे तुष्टा पांचवैं सविता छट्टै भग बलकारी,<br>\n    सातमें धातमा बाम आठवें नौमै वर्ण खिलारी,<br>\n    दसवें मित्र ग्यारवें शुक्र अरू तेज कर्म से भारी,<br>\n    बारा सूर्य बाराए राशी ज्योतिष नै फरमाई  ।।3।<br><br>\n\n    सुबह श्याम मध्या काल जो सुमरन करते मन से,<br>\n    तीन ताप और आशा तृष्णा दूर हटादे मन से,<br>\n    द्वितिया दूरमत कुमत सुत ये हटज्यां दूर बिघ्न  से,<br>\n    तीन लोक और सात द्वीप ये न्यारे चौदह भवन से,<br>\n    माईचंद पड़ा तेरे चरणों मैं प्रभु करो मेरी रिहाई   ।।4।<br><br>\n"
      },
      {
        "id": 22,
        "name": "22-करैंगे तै बोही जा के हाथ ....",
        "story": "<b>करैंगे तै बोही जा के हाथ बीच काम है,<br>\n    मरैगा भी बोहे जा का कल्पित नाम है  ।।टेक।<br><br></b>\n\n    कल्पना से बणा घर और बार डेरा,<br>\n    कल्पना करे तै पांचों तत्वों नै लाया घेरा,<br>\n    कल्पना तजे तै मेरा मन सुखधाम है  ।।1।<br><br>\n    कल्पना से राजा बना नगरी तो खड़ी है पास,<br>\n    कल्पना से दूजे आगै चरण का तूं है दास,<br>\n    कल्पना के रूप सांस हाड मांस चाम है  ।।2।<br><br>\n    कल्पना मैं फंस कै तजै पुण्य नहीं पाप किए,<br>\n    कल्पना से मान गुमान दुख-सुख सम जान लिए,<br>\n\n    कल्पना से जिए बिन ना जीव को आराम है ।।3।<br><br>\n    कल्पना के माता-पिता कल्पना के सुत दारा,<br>\n    कल्पना के लखमीचन्द और कल्पना का भाई चारा,<br>\n    प्रभु वेद नै उचारा थारा नाम सुन्दर श्याम है  ।।4।<br><br>\n\n"
      },
      {
        "id": 23,
        "name": "23-लाख चौरासी खत्म हुए ना बीत ....",
        "story": " <b> लाख चौरासी खत्म हुए ना बीत कलप युग चार गये,<br>\n    नाक मैं दम आ लिया करें क्या  मरते-मरते हार गये ।।टेक।<br><br></b>\n    बहुत से पिता हुए हमारे, हम हुये पुत्र याद नहीं,<br>\n    बहुत सी माताओं का दूध पिया वो भी सारा याद नहीं,<br>\n    बहुत सी बहनों ने गोद खिलाये कोए भी घर याद नहीं,<br>\n    बहुत सी सन्तान करी पैदा फेर गए मर्याद नहीं<br>\n    शुभ अशुभ कर्म करने से स्वर्ग नर्क कईं बार गए  ।।1।<br><br>\n\n    कभी अण्डे से पैदा हुए कभी पैदा हुये पसीने से,<br>\n    कहीं जल में डूब मरे कहीं उम्र कटी जल पीने से,<br>\n    कहीं जेर मैं लिपट रहे अपना कर्म करीने से,<br>\n    फेर भी मोक्ष हाथ नहीं आई मौत भली इस जीने से,<br>\n    कभी आर हुये कभी पार हुये कभी डूब बीच मझदार गये  ।।2।<br><br>\n    कहीं नीर में गलता, कहीं अग्नि में बलता,<br>\n    कहीं जोगी बन कै जोग लिया,<br>\n    हम आये थे भोग भोगने भोगों ने हमको भोग लिया,<br>\n    कहीं खाट मैं पड़े रहे कहीं रोगी बण कै रोग लिया,<br>\n    कहीं खुशियों में मग्न रहे कहीं शोगी बण कै शोग लिया,<br>\n    इस माया के चक्कर में आ ऋषि अपना जन्म बिसार गये  ।।3।<br><br>\n\n    काम क्रोध मद लोभ मोह नै करणा चाहूं था बस मैं,<br>\n    ये तो बस में हुये नहीं हम फंसगे इनके बस मैं,<br>\n    आशा तृष्णा मोह ममता नै मार गिराऊ गिरदिश मैं,<br>\n    ये गिरदिश में हुए नहीं हम फंसगे अपंजस मैं,<br>\n    कहै देवी राम गुरू लखमीचन्द भी लम्बे पैर पसार गए   ।।4।<br><br>\n"
      },
      {
        "id": 24,
        "name": "24-जगत सै रैन का सपना रै ....",
        "story": "<b>जगत सै रैन का सपना रे ।।टेक।<br><br></b>\n    ना तूं किसे का ना कोए तेरा, सपने समान समझ घर डेरा,<br>\n    चिड़िया कैसा रैन बसेरा, जिसनै तू सोचता अपना रे ।।1।<br><br>\n    दन्त बकर शीशपाल कित गए, जिनके भरे खजाने रित गए,<br>\n    वे भी काल के मुंह में चित गए,  होया चांद ज्यूं छिपना रे ।।2।<br><br>\n    पांडो निर्भय डोला करते, सबके आगै बोल्या करते,<br>रे\n    जो पृथ्वी नै तोल्या करते, होया बड़े योध्यां का खपना रे  ।।3।<br><br>\n    काल अचानक मारै छन मैं, सब रहज्या तेरी मन की मन,<br>\n    सोच मानसिंह चौथे पन मैं, चाहिए ॐ नाम जपना  ।।4।<br><br>\n"
      },
      {
        "id": 25,
        "name": "25-मर्द व्यवाहरी नै सरता कोन्यां ....",
        "story": "<b>मर्द व्यवाहरी नै सरता कोन्यां गृहस्थी आले खेल बिना,<br>\n    घरबारी दुख पाया करै सै बीर मर्द के मेल बिना   ।।टेक।<br><br></b>\n\n    आठों पहर कलेश रह उड़ै आनन्द दूर भागज्या,<br>\n    कलिहारी के अन्न पाणी की चिन्ता खाण लागज्या,<br>\n    हर रूसै कोए पुत्र ना लक्ष्मी वास त्याग्ज्या,<br>\n    हो शील सुभा की सती स्त्री तै सूता भाग जागज्या,<br>\n    जीव ब्रह्म जै करै एकता सरज्या माया हेल बना  ।।1।<br><br>\n\n    सातों रस रसना मैं हो तै अमृत ज्यों बाणी झड़कै,<br>\n    कलिहारी के बोल आत्मा मैं बिजली की तरियां कड़कै,<br>\n    बीर बेहूदी मर्द कुलछणा कोए मत जाइयो जड़कै,<br>\n    समझणियां माणस ज्यान बचाले मन चित बुद्धि तै लड़कै,<br>\n    कड़वे बोल बिना शास्त्र यो माणस मरज्या सेल बिना ।।2।<br><br>\n\n    घरवासा जब चलया करै हो बीर मर्द की एक सलाह,<br>\n    दो की सन्धि बीच मैं कारण त्रिगुण माया दी फला,<br>\n    बिना मर्दां के उन बीरां का होता देख्या नहीं भला,<br>\n    मीरांबाई पार उतरगी वैं खुद कृष्ण जी बणे मलाह,<br>\n    यो चन्दा रात नैं करै चान्दनी के सरज्या बाती तेल बिना ।।3।<br><br>\n\n    बड़े प्रेम से रची सृष्टि एक दूजे का संग करकै,<br>\n    गृहस्थ आश्रम चलणा चाहिए हृदय बीच उमंग करकै,<br>\n    नीच आत्मा जा फिरै भटकती आपस मैं जंग करकै,<br>\n    बिना मोक्ष मरज्या गी बावली गुरू लखमीचन्द नै तंग करकै,<br>\n    राम समझ कर पति की सेवा के फल लागै बेल बिना   ।।4।<br><br>\n"
      },
      {
        "id": 26,
        "name": "26-इसी भक्तिनी हरीचरण की ....",
        "story": "<b>इसी भक्तिनी हरीचरण की दास भी हो जाया करै,<br>\n    किसे समय में पूर्ण सच्ची आश भी हो जाया करै   ।।टेक।<br><br></b>\n\n    सच्चा कहणा योहे सै जगत का, ख्याल कुछ चाहिए अगत का,<br>\n    लगन करे तै भगवन भगत का, खास भी हो जाया करै  ।1।।<br><br>\n\n    ध्रुव भगत नै बालेपण मैं, दर्शन होगे थे कोकला बन मै,<br>\n    रटते-रटते हरी भजन मैं , पास भी हो जाया करैं  ।2।।<br><br>\n\n    मनैं इब भेद पाट्या सै जिताए तै, मनु स्मृति के बताए तै,<br>\n    किसे की बहू बेटी सताए तै, घर का नाश भी हो जाया करैं  ।।3।<br><br>\n\n    लखमीचन्द भूल मत  मद मैं , रहणा चाहिए काल की हद मैं,<br>\n    ज्ञान का स्वरूप मोक्ष के पद मैं, बास भी हो जाया करैं ।।4।<br><br>\n"
      },
      {
        "id": 27,
        "name": "27-भूल गये रंग रास....",
        "story": "<b>भूल गये रंग रास, भूल गये जकड़ी,<br>\n    तीन चीज याद रहैगी नूंण तेल लकड़ी  ।।टेक।<br><br></b>\n\n    बालक थे बालकां मैं खेल्या करते,<br>\n    कसरत मुगदर दन्ड पेल्या करते,<br>\n    कदे घेर घिराला खेल्या करते पता दाब छकड़ी  ।।1।<br><br>\n\n    जवान हुये जब अन्धकार के कुएं मैं ओन्दे गये,<br>\n    तृष्णा के जाल के मैं चौगरदे तै फान्दे गए,<br>\n    फेर मोह के डोरे बान्धे गये जिसका नाम रखड़ी  ।।2।<br><br>\n    वृद्ध अवस्था हुई जब सारे शस्त्र छूट लिए,<br>\n    कामदेव नै पागल करकै जी भरकै लूट लिये,<br>\n    जब दांहू गोडे टूट लिए फेर हर की माला पकड़ी  ।।3।<br><br>\n\n    गुरू लखमीचन्द ना रटी ओम नाम की माला,<br>\n    अपनी आंख्यां देख्यां हमनै सब तै मोटा चाला,<br>\n    उसे का तार उसे का जाला उलझी पड़ी मकड़ी  ।।4।<br><br>\n"
      },
      {
        "id": 28,
        "name": "28-वे नर हुए निधि तै पार....",
        "story": "<b> वे नर हुए निधि तै पार, जिन बन्दां की नीत डटी  ।।टेक।<br><br></b>\n\n    एक दधिची हुया ब्रह्मा का जाया,<br>\n    जिसनै ऋषियों का कहण पुगाया,<br>\n    राम नाम पै सौंप दी काया, बणैं थे हाडा के हथियार,<br>\n    वत्रासुर की रांद कटी  ।।1।<br><br>\n\n    हरीचन्द चाल्या था बहार लिकड़कै, कुणबे का हाथ पकड़कै<br>\n    जिनके मित्र कईं हजार, ना प्यारां तैं बिपत बंटी  ।।2।<br><br>\n\n    जिननै आछी करली करणी, तज कै मेर ली राम सुमरनी,<br>\n    जिननै अपणे लिए मन मार, उनकी आवागमन मिटी  ।।3।<br><br>\n\n    गुरू मानसिंह पछेती चेती, धणी बिना उजड़ज्या, खेती,<br>\n    सिर पै भूत रहै असवार, दिनों दिन जा सै उम्र घटी  ।।4।<br><br>\n\n  <b>  सवैया :-<br>\n\n    चतुर बीर का हो मर्द निखटू, बीर मर्द का ना मिलता है जोड़ा,<br>\n    जै जोड़ा भी मिलज्याम तै धन नहीं मिलता,<br>\n    धन भी मिलज्याल तै, पुत्र का तोड़ा ।<br>\n    पुत्र भी मिलज्या तै यश नहीं मिलता,<br>\n    यश भी मिलज्या तै, यो जीवन है थोड़ा,<br>\n    कहै तुलेराम यो नर मूर्ख न्यूंये हांडे जा सै दोड़ा-दौड़ा,<br>\n    किसे-2 भागवान नै साराए सुख मिलता इकठोड़ा   ।।।<br>"
      },
      {
        "id": 29,
        "name": "29-जिननै करी दगा की कार....",
        "story": " <b>जिननै करी दगा की कार, दगा उनके गल आण पड़ी  ।।टेक।<br><br></b>\n    दगा करग्या भष्मासुर भूप, बणग्या बेअकला बेकूफ,<br>\n    विष्णु नै रूप जनाना धार, दुष्ट की दिनी काट लड़ी  ।।1।<br><br>\n    जिननै ना करी दगा तै संख्या, सिर पै बजा काल का डंका,<br>\n    लंका दई रेत मैं डार, दगा तै रावण नै सिया हड़ी  ।।2।<br><br>\n    सुकनी रहा था आड़ै एक आण, धो का तीर दिया था ताण,<br>\n    जाण करदी पांडो की हार, जड़ै देखै थी सभा खड़ी  ।।3।<br><br>\n    दगा तू मत करिये मति मन्द, दगा तै घलैगा बिपत का फन्द,<br>\n    लखमीचन्द सुमर करतार, या बीती जा सै घड़ी-घड़ी   ।।4।<br><br>\n"
      },
      {
        "id": 30,
        "name": "30-भजन बिन बन्दे काम नहीं ....",
        "story": " <b>भजन बिन बन्दे काम नहीं जस का   ।।टेक।<br><br></b>\n\n    तृष्णा दूर गई ना खेदी, जिसनै कुबध करी उसनै ए सेधी,<br>\n    ओ त्रिलोकी भेदी बन्दे तेरी नस-नस का  ।।1।<br><br>\n\n    मतना रूप देख कै जीले, इब जख्म जिगर के सीले,<br>\n    अमृत कर पीले प्याला प्रेम रस का  ।।2।<br><br>\n\n    मैं के गलै सदा छुरा सै, राह चलना ना ठीक कुराह सै,<br>\n    बणा बुरा सै बैर आपस का   ।।3।<br><br>\n\n    मिले ज्ञान गुणियां मैं, सत्\u200Dसंग मिलै ऋषि मुनियां मैं,<br>\n    कहै लखमीचन्द दुनियां मैं जीणा सै दिन दस का  ।।4।<br><br>\n"
      },
      {
        "id": 31,
        "name": "31-नर सोच समझ कै चाल....",
        "story": "<b>नर सोच समझ कै चाल, या जिन्दगी चार दिन की  ।।टेक।<br><br></b>\n\n    पाप की लाठी दूर बगाले, उस ईश्वर तै ध्यान लगा ले,<br>\n    जगाले ज्ञान रूप की झाल, सुस्ती तार तन की  ।।1।<br><br>\n    भाई क्यूं खोवै करी कराई, चाहिये ना तकनी चीज पराई,<br>\n    नर रहज्या धरी धराई ढाल, तलवार रन की  ।।2।<br><br>\n    क्यूं तू प्याली पीवै विष की, भक्ति कर कै घूंट ले रस की,<br>\n    के जाणै किस की काल, ममता मार मन की  ।।3।<br><br>\n\n    गुरू मानसिंह भोगै आनन्द, कटज्या जन्म-जन्म  के फन्द,<br>\n    लखमीचन्द सुर ताल, आस ना पल छन की  ।।4।<br><br>\n\n"
      },
      {
        "id": 32,
        "name": "32-हे त्रिलाकी भगवान पार तनैं ....",
        "story": " <b> हे त्रिलाकी भगवान, पार तनैं तारे नर नारी<br>\n    जो तेरा बणकै दास रहा  ।।टेक।<br><br>\t</b>\n\n    कैरो छिक लिये चीर तार कै, बैठगे आखिर कार हार कै,<br>\n    मारकै दुर्योधन का मान, सभा मैं जब द्रोपद ललकारी,<br>\n    चीर मैं तूं छुपकै खास रहा  ।।1।<br><br>\n\n\n    जन्म सब दुख मैं काट लिया, भेद तेरा सारा पाट लिया,<br>\n    डाट लिया सूए कै मैं ध्यान, पार तनैं गनका भी तारी,<br>\n    सोच मैं तराए बास रहा  ।।2।<br><br>\n    तेरा किस-किस नै दर्शन पा लिया, बण सन्यासी शेर सजा लिया,<br>\n    बचाली या मोरध्वज की ज्यान, भगत नै ना हिम्मत हारी,<br>\n    इतनै तेरा विश्वास रहा  ।।3।<br><br>\n    लखमीचन्द कर ज्ञान शुरू, ज्ञान तै होगे पार ध्रुव,<br>\n    गुरू नारद तै पा लिया ज्ञान, लात जिसकै मौसी नै मारी,<br>\n    भगत के तू हरदम वास रहा  ।।4।<br><br>\n"
      },
      {
        "id": 33,
        "name": "33-मौत भूख का एक पिता है ....",
        "story": "<b>मौत भूख का एक पिता है फिर तुझे कैसे ज्ञान नहीं,<br>\n    अधर्म करकै जीणा चाहता राज धर्म का ध्यान नहीं  ।।टेक।<br><br></b>\n\n    ज्ञान बिना संसार दुखी और ज्ञान बिना दुख-सुख खेणा,<br>\n    ज्ञान से ऋषि तपस्या करते ज्ञान से तुझे बिड़ा सेहना,<br>\n    ज्ञान से प्रजा का पालन करना साहूकार से ऋण लेना,<br>\n    ज्ञान से कार व्यवहार चलै और ब्याज मूल तक दे देना,<br>\n    ले कै कर्ज ले मार किसे का फेर रहती सच्ची श्यान नहीं  ।।1।<br><br>\n\n    ज्ञान के कारण पृथ्वी जल और वायु आकाश खड़े,<br>\n    ज्ञान बिना सौ कोस पड़े और ज्ञान के कारण पास खड़े,<br>\n    ज्ञान से ऋषि तपस्या करते बण ईश्वर के दास खड़े,<br>\n    मिलै मेरे को मोक्ष होण नै न्यूं करकै पुरी आश खड़े,<br>\n    धर्म रहो ज्यान जाओ मेरी इस देह का मान गुमान नहीं ।।2।<br><br>\n\n\n    सत्यकाम नै गुरू की गऊओं को कितने दिन तक चरा दिया,<br>\n    जहां गई वहां चला गया प्रेम से उदर भरा दिया,<br>\n    उस सत्यकाम नै गुरू के वचन को धर्म नाव में तिरा दिया,<br>\n    फेर रस की बाणी सुणा सांड नै ब्रह्म का दर्शन करा दिया,<br>\n    ज्ञानी मनुष्य कहो कब कहते पशुओं में जीव जबान नहीं  ।।3।<br><br>\n\n    ज्ञान बिना मेरी टांग टूटगी ज्ञान बिना कूदी खाई,<br>\n    ज्ञान बिना मैं बुढ़ी होगी ज्ञान बिना लंगड़ी ब्याई,<br>\n    ज्ञान बिना तू मुझको खावै, दिल में ख्याल करो भाई,<br>\n    लखमीचन्द कहै भूल गए क्यूं धर्म शर्म की सही राही,<br>\n    इसा निराकार का बच्चा बणग्या कह मेरे मैं भगवान नहीं  ।।4।<br><br>\n"
      },
      {
        "id": 34,
        "name": "34-लोक सम्पूर्ण लख अपणे ....",
        "story": "<b>लोक सम्पूर्ण लख अपणे मैं आपा ही लोक समाना,<br>\n    दुख-सुख करता आप, आत्मा यूं सत बुद्धि का बाना ।।टेक।<br><br></b>\n    लोक सम्पूर्ण लख अपणे मैं आत्म करता लहते हैं,<br>\n    योगी लोक पुरुष एक तकै समदर्शी बण रहते हैं,<br>\n    धातु पुरूष कै जुम्में आप कष्ट नहीं सहते हैं,<br>\n    कर्म आधीन हेतू के संग से लोक मैं जन कहते हैं,<br>\n    ज्ञान का लक्ष्य बणा सतबुद्धि मोक्ष का ठौड़ ठिकाणा ।।1।<br><br>\n\n    आत्मा के अदृष्ट कर्म से धातु रूप बताये,<br>\n    पुरातन कर्मों के द्वारा पुरूष रूप दर्शाये,<br>\n    कर्म से धातु लोक कर्म से पुरूष कर्म से पाये,<br>\n    जन्म-मरण  कर्मों के बस हों सब व्यापार रूकाये,<br>\n    सर्व आत्म गत व्यापार शान्त हो तै प्रलय का हो जाणा  ।।2।<br><br>\n\n    उस लोक हेतु उत्पति वृद्धी दुख से वियोग होता है,<br>\n    काम क्रोथ मोह इच्छा कर्म से प्रकृति गोता है,<br>\n    काम क्रोध आदि इन्द्री में बल यन्त्र सोता है,<br>\n    प्रवृति से संशय बड़े अहंकार जंग झोता  है,<br>\n    असमान उत्पात विप्र तै रक्षा उपाय पिछाणा  ।।3।<br><br>\n\n    अहंकार से दबा पुरूष ऊपर को नहीं चढ़ता है,<br>\n    जैसे छोटा दरखत बड़े पेड़ के नीचे नहीं बढ़ता  है,<br>\n    प्रवृति से दब कै स्वतः में ध्यान नहीं गड़ता है,<br>\n    इतणै जन्म मरण के फन्दे से अलग नहीं कढता है,<br>\n    लखमीचन्द निवृति बिन के आत्म पद का गाणा  ।।4।<br><br>\n"
      },
      {
        "id": 35,
        "name": "35-मानज्या  मन बेईमान पछतावैगा....",
        "story": " मानज्यां  मन बेईमान पछतावैगा,<br>\n    शिवजी के कद मन गुण गावैगा  ।।टेक।<br><br>\n\n    ठिकाणे बिना ना तेरी ठीक लगणी,<br>\n    तृष्णा तेरे तै नहीं दूर भगणी,<br>\n    पांच-पांच सात तेरे सोनी जगणी,<br>\n    लूट-लूट खाले तनैं दस ठगणी,<br>\n    पांच रास्तां तै नर ठग-ठग लावैगा  ।।1।<br>\n    छ:यां के संजोग तै मन एक तू बणा,<br>\n    चारों ओड़ां खेंचणे तै डोरी ज्यूं तणा,<br>\n    वे भी मन सै भूल मैं तूं जिसनै जणां,<br>\n    ढाहवैगा तै वोहे मन जिसनै चिणां ,<br>\n    इन पाचों का संग तज सुख पावैगा  ।।2।<br><br>\n\n    जीव के संजोग तै माया मिलगी,<br>\n    पाप के मैं पुन की कोए छाया मिलगी,<br>\n    इसीलिए आदमी की काया मिलगी,<br>\n    भूलग्या मन बेईमान तनै माया मिलगी,<br>\n    बन्धन के मैं आण घिरा इब कित जावेगा  ।।3।<br><br>\n\n    लखमीचन्द गुरू जी का जो दास रहैगा,<br>\n    सृष्टी मैं केवल एक आकाश रहैगा,<br>\n    दसों इन्द्री जीत ना निराश रहैगा,<br>\n    गुरू का बताया भेद पास रहैगा<br>\n    सच्चे घर पहुंचग्या तै ना फेर आवेगा  ।।4।<br><br>\n"
      },
      {
        "id": 36,
        "name": "36-बन्दे करले भजन हरी का दिल ....",
        "story": " <b>बन्दे करले भजन हरी का दिल नै खोल कै जी  ।।टेक।<br><br></b>\n\n    एक धुरू भक्त हो लिया, जिसनै दाग जिगर का धो लिया,<br>\n    बच्चे पण मैं राम टोह लिया, बण मैं डोल कै जी  ।।1।<br><br>\n    दधिचि था ब्रह्मा का जाया,जिसनै ऋषियों का कहण पुगाया,<br>\n    अपणी ओउ्म नाम पै काया,दे दी छोल कै जी ।।2।<br><br>\n    भक्ति सै चीज अनूठी,इस बात नै ना समझो झूठी,<br>\n    एक हरिशचन्द्र धर्म की बूटी, पीग्या  घोल कै जी ।।3।<br><br>\n\n    लखमीचन्द जग सारे का,यकीन रहया ना भाई चारे का,<br>\n    आजकल गल काटैं प्यारे का, मीठा बोल कै जी  ।।4।<br><br>\n\n    तन का उठै ना एक धेला, एक दिन उड़ज्या  हंस अकेला,<br>\n    लखमीचन्द मानसिंह का चेला, छन्द धरै टटोल कै जी  ।।5।<br><br>\n"
      },
      {
        "id": 37,
        "name": "37-नर करले भजन राम का उमर ....",
        "story": "<b>नर करले भजन राम का उमर रही थोड़ी सी  ।।टेक।<br><br>\n    तूं किसी गफलत की नींद पड़ा सै, तेरा दुश्मन नै माल हड़या सै ,<br>\n    नर तेरे सिर पै काल खड़ा है, दे रहया मरोड़ी सी  ।।1।<br><br></b>\n\n    इन बातां मैं नहीं फीक सै, पराई आच्छी नहीं सीख सै,<br>\n    तेरी नहीं करणी ठीक सै धींग धसोड़ी सी  ।।2।<br><br>\n\n    लिखी कर्मों की नहीं टैलगी, तेरी कुछ ना पेश चलैगी,<br>\n    तनै चलती बार मिलैगी, काट की घोड़ी सी ।।3।<br><br>\n\n    भक्ति करणी सै कार आनन्द की,<br>\n    फांसी कटज्या यम के फन्द की,<br>\n    लखमीचन्द छन्द की ठोक दे जोड़ी सी ।।4।<br><br>"
      },
      {
        "id": 38,
        "name": "38-कृष्ण जी महाराज आज्या....",
        "story": " <b>कृष्ण जी महाराज आज्या, पृथ्वी के सरताज आज्या,<br>\n    गोकल बृजराज आज्या, भारत के मैदान में   ।। टेक।<br><br></b>\n\n    जती मर्द रहे ना सती बहू, बिकन लगे हाड मांस और लहू,<br>\n    गऊ मिश्री का कूजा हुया करै थी, सारै जग बूझा हुया करै थी,<br>\n    घर-2 पूजा हुया करै थी, सारे हिन्दुस्तान मैं   ।।1।<br><br>\n\n    करण लगे आपस के मैं  बैर, घर-घर बहै पाप की नहर,<br>\n    पैर पदम सिर मुकुट बिराजै, कांधै मुंज जनेऊ साजै,<br>\n    शंख घड़ावल घंटा बाजै, घोर सुनै असमान मैं  ।।2।<br><br>\n\n    थारे बिन हो रहया सै बुरा हाल, करो कुछ भक्तों की प्रतिपाल,<br>\n    बाल जती इच्छा के भोगी, समदर्शी ऋषि साधन के योगी,<br>\n    गऊ गीता गायत्री होगी तीनों नष्ट जहान मैं  ।।3।<br><br>\n    कहै लखमीचन्द मुश्किल हो रहया सै जीणा,<br>\n    भारत का जा सै लुटया लखीना,<br>\n    किसा खाणा पीणा बणा ठेट का, मां तै न्यारा जणा पेट का,<br>\n    हे कृष्ण जी पनाह पेट का, माणस की जबान में ।।4।<br><br>\n\n"
      },
      {
        "id": 39,
        "name": "39-दो का साल महीना आसौज ....",
        "story": "<b>दो का साल महीना आसौज देग्या काल दिखाई,<br>\n    शुक्ल पक्ष तिथि ग्यास प्रेम लई स्वर्ग की राही   ।।टेक।<br><br></b>\n\n    शनिवार के दिन ऋषि नै  किया उड़ै जा कै,<br>\n    रविवार और द्वितीया के दिन देख्या ना अन्न खा कै,<br>\n    मन बुद्धी नै रोक बैठग्या सुख से आसन ला कै ,<br>\n    कन्ठारे पै पहुंच गया श्री जमना जी मैं न्हा कै,<br>\n    हरे लाल गुलाबी सारे जित देते रंग रूसनाई  ।।1।<br><br>\n\n    जमना मैं ले लिकड़ गऊ फेर चरण घास में आगी,<br>\n    आंख खुली जब देखण लाग्या कती पास में आगी<br>\n    गऊ ब्रह्मण साधु की सेवा समझ दास में आगी<br>\n    चलो ऋषि जी टेम हो लिया कहण खास में आगी,।<br>\n    फेर हाथ जोड़ पाहयां में पड़ग्या बता गऊ सै क जमना माई ।।2।<br><br>\n\n    गऊ की बाणी सुणी प्रेम से कठिन व्रत किया था,<br>\n    अन्न छोड़या और फल खाया जल जमना का पीया था,<br>\n    पितामह भीष्म की तरियां कुल 11 दिन जिया था,<br>\n    हवन से बचा हुया दूध गऊ का ढलते दिन लिया था,<br>\n    चार घड़ी बेहोश रहया फेर टेम मरण की आई  ।।3।<br><br>\n\n    आंख खोल कै देखन लाग्या हटकै लिया सम्भाला,<br>\n    ब्याही बीर बैठगी जड़ मैं सांस सबर का घाल्या,<br>\n    गल की कौली भर कै रोई मनै छोड़ कित चाल्या,<br>\n    न्यू बोल्या धौला बाणां करले गोरी ले तुलसी की माला,<br>\n    तेरे कहे मैं रहया करैंगे मेरे तीन बाहन दो भाई  ।।4।<br><br>\n\n    के बुझैगी जोर चलै ना काल बली छलरा सै,\n    लागै नहीं दवाई गोरी जिगर मेरा जल रहा सै,\n    छत्तीस लाख करया चन्दे का पुनः गऊआं का फलरा सै,\n    तेरै दो बेटे दिए हर नै घर में दीवा बलरया सै,\n    साल 42 मौज करी कर चाल्या मन की चाही  ।।5।<br><br>\n\n    के छोटा के बड्डा सारा जांटी गाम खड़ा था जड़ मैं,\n    रोहाराट माचगी कुटुम्ब तमाम खड़ा था जड़ मैं,\n    भगत की रक्षा करण नै सुन्दर श्याम खड़ा था जड़ मैं,\n    इस झगड़े नै देखे पहरोरिया देबीराम खड़ा था जड़ मैं ,\n    कलेवार सूरज सा गैहग्या जुड़गे लोग लुगाई ।।6।<br><br>\n    <b>नोट :- इस भजन में 17-10-1945 को पं0 जी के स्वर्गवास के वक्त का आंखों देखा हाल ब्यान है ।</b><br><br>\n\n"
      },
      {
        "id": 40,
        "name": "40-दो का साल महीना आसौज ....",
        "story": "<b>गऊ ब्राह्मण साधु की सेवा मैं हित-चित से आनन्द से,<br>\n    आज काहल के बख्त नै देखें कृष्ण लखमीचन्द सैं  ।।टेक।<br><br></b>\n    खटकड़ तै परवा की ढ़ब मैं सदाब्रत चलरया सै,<br>\n    कोढ़ी कंगले लंगड़े लूलां तक का दुख टलरया सै,<br>\n    ब्राह्मण लोग आनन्द से रहते वेद पाठ चलरया सै,<br>\n    हो दूर अन्धेरा ज्ञान का दीपक जाटी में बलरया से,<br>\n    धर्म सनातन जगा दिया इब पाप की वृद्धी बन्द सै  ।।1।<br><br>\n\n    कुए बावड़ी धर्मशाला और प्याऊ तलक सम्भालै,<br>\n    गऊओं के दुख दूर करै सै जित-2  डेरा डालै<br>\n    पढ़े लिखे बिन वेद नै समझै धर्म कै मार्ग चालै,<br>\n    हट कै मन्दिर फेर चिणा दिए धजा शिखर मै हालै,<br>\n    जो लखमीचन्द नै सिर्फ सांगी समझै उसकी बुद्धी मन्द सै ।।2।<br><br>\n\n\n\n    मोर मुकट पीताम्बर थारी इसा कवि जगत मैं होग्या,<br>\n    दूर अन्धेरा करया दूसरा रवि जगत मैं होग्या,<br>\n    चित्र सैन गन्धर्व से बढ़ कै कवि जगत मैं होग्या,<br>\n    व्यास पुत्र शुकदेव सा त्यागी अभी जगत मै होग्या,<br>\n    ये लखमीचन्द तो मनुष्य नहीं यो तै नन्द बालमुकन्द सै  ।।3।<br><br>\n\n    राधा रूकमण गोपनियां संग रास करणियां यो सै,<br>\n    गऊ ब्राह्मण साधु की सेवा खास करणियां यो सै,<br>\n    सब जीवां के घट-घट भीतर बास करणियां यो सै,<br>\n    दंत वकर शिशपाल कंस का नाश करणियां यो सै,<br>\n    कहै देबीराम भजन से कटता जो जन्म मरण का फन्द सै  ।।4।<br><br>\n\n"
      },
      {
        "id": 41,
        "name": "41-जड़ चेतन में व्यापक है तूं ....",
        "story": "<b>जड़ चेतन में व्यापक है तूं ही, कन्द मूल फूल डाली माता,<br>\n    पांच तत्व गुण तीन शरीर में तू ही, बाग तू ही माली माता ।।टेक।<br><br></b>\n\n    तैयार रच कै संसार करै तूं, दुष्टों का संहार करै तू,<br>\n    जब सृष्टी का संहार करै तू किनै ज्यान बचाली री माता,<br>\n    दुष्ट दिए तनै मार ज्यान से, करै सन्तों की पृत पाली री माता  ।।1।<br><br>\n\n    तेरीए शक्ति ब्रह्मा विष्णु मैं, तीन लोक और चौदह भवन में,<br>\n    वृद्ध तरूण और मरण मैं, तेरी ज्योती निराली री माता,<br>\n    आत्मा बीच निवास है तेरी, कोए जगह ना खाली री माता ।।3।<br><br>\n\n    तू ही छाया तू ही धूप बनादे, तू असूरों नै बेवकूफ बनादे,<br>\n    तू ही निर्धन से भूप बनादे,  तू ही खजाना ताली री माता,<br>\n    पल भर मैं चाहे जो करदे सब जग की रखवाली माता ।।4।<br><br>\n\n    ताज चाहवै जिसके सिर धरदे, धन के रीते खजाने भरदे,<br>\n    लखमीचन्द नै ज्ञान का वर दे, तू ही लक्ष्मी काली री माता,।<br>\n    भव सागर से पार करै, जिनै धर कै ध्यान मना ली माता  ।।5।<br><br>\n\n\n"
      },
      {
        "id": 42,
        "name": "42-आईए री आईए-2 तेरे भक्त....",
        "story": " <b>आईए री आईए-2 तेरे भक्त खड़े दरबार,<br>\n    दर्शन दे सिंह पै सवार  ।।टेक।<br><br></b>\n    सृष्टी रचाई तनै शक्ति को रट कै,<br>\n    ब्रह्मा जी नै ध्याई माई बैठ गई छंट कै,<br>\n    तू ही भूमि भार उतार ।।1।<br><br>\n\n    ब्रह्मा के घर मैं ब्रह्माणी तूं, इन्द्र के घर इन्द्राणी तूं ,<br>\n    तुझे नमस्कार हर बार ।।2।<br><br>\n\n    गन्धर्व विद्या का वरदान तू है, वेदों में झण्डा निशान तू है,<br>\n    तू ही वर्षा बीच फुव्वार ।।3।<br><br>\n    गुरू लखमीचन्द की श्यानी तूं है,<br>\n    असुरों को मारा मरदानी तूं है,<br>\n    तू ही तो तेग तलवार ।।4।<br><br>\n\n"
      },
      {
        "id": 43,
        "name": "43-देवी कारज सारिए री ....",
        "story": " <b>देवी कारज सारिए री , सुरती तेरे चरण मैं लागी  ।।टेक।<br><br></b>\n    एक हुया नौरंग शाह अभिमानी, दुष्ट की खोदी नाम निशानी,<br>\n    भवन से लिकड़ी बहार भवानी,<br>\n    असुर नैं तूं मारिए हे री, बारणैं तोवै फोड़ कै आगी  ।।1।<br><br>\n    तू चाहे जो करदे छन-पल मैं, फांसी काट घली जो गल मैं,<br>\n    जा कै असुरों के दल मैं ,<br>\n    मात ललकारिए हे री, डर कै ज्यान दृष्टां की जागी ।।2।<br><br>\n\n    हे री तेरा तै बहोत घणां सै ढेठ,<br>\n    मार दिए असुर गए जो फेट,<br>\n    हाजिर लिये खड़या तेरे भेंट,<br>\n    मनैं तू पुकारिये हे री यू तेरा दास खड़या मन्द भागी ।।3।<br><br>\n    लखमीचन्द रटै तनै चा मैं, मार दिये असूर मिले जो राह मैं,<br>\n    या म्हारी नाव पड़ी दरिया मैं ,<br>\n    इसनै तू पार उतारिये हे री, तनै सब रटैं सन्त बैरागी ।।4।<br><br>\n"
      },
      {
        "id": 44,
        "name": "44-श्री लखमीचन्द मनुष्य ना थे....",
        "story": " <b> श्री लखमीचन्द मनुष्य ना थे, गन्धर्व स्वर्ग से आये थे,<br>\n    मात-पिता नै तप करकै वो पुत्र रूप मैं पाये थे  ।।टेक।<br><br></b>\n\n    सन् 1903 ई० ब्राह्मण कुल में जन्म लिया,<br>\n    सोनीपत जिला प्रान्त हरियाणा रोशन जाटी गाम किया,<br>\n    लग्न नक्षत्र रेख-देख कै हुया कुटम्ब का खुशी जिया,<br>\n    उदमी राम शर्मा के सुत को सबनै आर्शिवाद दिया<br>\n    वार-वार जल खूब पिया सब फूले नहीं समाये थे  ।।1।<br><br>\n\n    बचपन से ही गायन कला को सुन-2 कै हैरान हुए,<br>\n    ना कोए पुस्तक लिखी-पढ़ी खुद सत्संग से विद्वान हुये,<br>\n    18-2 षट चार सार सुण चेतन बुद्धी ध्यान हुए,<br>\n    ब्रह्म तत्व हरि सार समझ कै लौकिक कवि महान हुए,<br>\n    वेदों जिसे प्रमाण हुए जो छन्द काफिये गाए थे ।।2।<br><br>\n\n    नगर बसौदी गायन कलां का गुरू के घर अभ्यास करया,<br>\n    नई तर्ज और स्टोरी नया-नया ढंग तलाश करया,<br>\n    बांध सांग का बेड़ा चाले ईश्वर पै विश्वास करया,<br>\n    जड़ै गये उड़ै रूक्का पड़ग्या किस्मत नै प्रकाश करया,<br>\n    कंठ सरस्वती नै बास करया मिले साजन्दे मन चाहे थे ।।3।<br><br>\n\n    भजन रागनी गजल कव्वाली रंग वक्त के गाते थे,<br>\n    तर्जों का भण्डार खोल दिया एक्टिंग खूब दिखाते थे,<br>\n    डोली की अनमोली धुन से गूंज गगन भी जाते थे,<br>\n    नहीं गरीबी दिखाई बस रौब से सांग जमाते थे,<br>\n    जित गुण्डे शोर मचाते थे वो निर्भय हो धमकाये थे ।।4।<br><br>\n\n    बीस-बीस कोस गये देखण जो सांग तै दूर टला करते,<br>\n    बहम लाग कै पागल होगे फेर नहीं सम्भला करते,<br>\n    उर्दू हिन्दी फारसी संस्कृत नए-नए शब्द डला करते,<br>\n    आलम फाजल पंडित मुल्ला सुन-सुन हाथ मला करते,<br>\n    खुशी मै अफ्सर उछला करते स्वर्ण पदक घणें थ्याए थे  ।।5।<br><br>\n\n    आत्म ज्ञान से आशा तृष्णा  ना कदे पास फटकती थी,<br>\n    राग भाग बैराग त्याग सन्तोष वीरता शक्ति थी,<br>\n    दया धर्म पुन्य दान शीलता गुरू मैं श्रदा भक्ति थी,<br>\n    एक्टिंग तर्ज सुरीली कविता नौरस भरी टपकती थी,<br>\n    चरणां लक्ष्मी झुकती थी ना हाथ द्रव कै लाये थे ।।6।<br><br>\n\n    17 अक्तूबर सन् 1945 में देश नगर घर छोड़ गए,<br>\n    दो की साल ग्यास आसौज की स्वर्ग लोक न दौड़ गए,<br>\n    तात भ्रात कुटम्ब सुत दारा सबसे नाता तोड़ गए,<br>\n    कित ढूंढै जगदीश चन्द्र ना पता ठिकाणां छोड़ गए,<br>\n    प्यारां से मुख मोड़ गए कहीं हंस अकेले धाए थे ।।7।<br><br>\n\n"
      },
      {
        "id": 45,
        "name": "45-कुटिल कुचलना एबदार नर ....",
        "story": "<b>कुटिल कुचलना एबदार नर लंगड़ा लुला काणां,<br>\n    सब तै खोटी तरियां जिसमैं तेरा दासी का बाणां  ।। टेक।<br><br></b>\n\n    खोटी बात कहणियां माणस सब तै खोटा हो सै,<br>\n    छोटी बात कहणियां माणस बडे तै छोटा हो सै,<br>\n    जाणूं सूं पर कह ना सकती दर्द भी मोटा हो सै,<br>\n    एक बाप कै सौ बेटे सबका महर मलोहटा हो सै,<br>\n    या कदे  तै रीत दिवाकर कुल की राज करै बड्डा स्याणा  ।।11<br><br>\n\n    रामचन्द्र की कृपा तै मेरा होग्या मोक्ष मैं डेरा ,<br>\n    जै ना ईश्वर अनुकूल होए तो लगै जन्म का फेरा,<br>\n    जन्म भी हो तै सूर्य कुल मै सिर पटराणी का सेहरा,<br>\n    सीता केसी बहू मिलै सुत रामचन्द्र सा मेरा,<br>\n    जिस घर मैं इसे बहू बेटे हो तो मोक्ष का ठीक ठिकाणा   ।।2।<br><br>\n    श्री रामचन्द्र मनैं मात समझ कै आच्छी कार करै सै,<br>\n    रामचन्द्र के सुख मैं दुख हो तूं कौड त्यौहार करै सै ,<br>र\n    कई बै तै  इस कौशल्या तै भी बढ़ कै प्यार करै सै,<br>\n    हम मां मौसी सैं तीनों के मै एक व्यवहार करै सै,<br>\n    कौशल्या केकई सुमित्रा हम सबकी आज्ञा पाणा ।।3।<br><br>\n\n    जै ज्यादा तकरार करी तनै मार-मार हन दूंगी ,<br>\n    कौशल्या जै प्राण तजै तै मैं अपणा मन दूंगी,<br>\n    रामचन्द्र के उपर कै वार मैं ज्यान सुधा तन दूंगी ,<br>\n    श्री रामचन्द्र का तिलक सुणुं तै मुंह मांग्या धन ढूंगी,<br>\n    राम के भक्त खुश हों सुण कै लखमीचन्द का गाणा  ।।4।<br><br>\n\n"
      },
      {
        "id": 46,
        "name": "46-तू भी चलै नै म्हारे साथ गऊ ....",
        "story": "<b>तू भी चलै नै म्हारे साथ गऊ न्यूं उठ कै बोली  ।। टेक।<br><br></b>\n\n    मोह लोभ के बस में हो कै यो जग मरने हारा,<br>\n    आपे के मैं आप समावै आप उतरने हारा,<br>\n    वहां नहीं कोए हठ करने हारा, लकड़ी ले कै हाथ,<br>\n    जगह में सारी टोहली  ।।1।<br><br>\n    भूखे प्यासे मरते नैं बेशक दियो जगा,<br>\n    हम जाणै सै रस विष नै करती नहीं दगा,<br>\n    तेरे लंगड़ेपण का लकम लगा चर-चर कै हरे पात,<br>\n    बणैं नै म्हारी हमजौली  ।।2।<br><br>\n\n    जब हम चर कै आवैं तेरे ओड़ की करया करैं तकरार,<br>\n    हम पैदा हुई तेरे तै तूं म्\u200Dहारी जननी हार,<br>\n    तनै लगड़ेपण में मिल्या ना न्यार, पिन्जर कर लिया गात,<br>\n    कती मां बुढिया होली ।।4।<br><br>\n    म्हारे संग पेट भरै तै म्हारा के करले,<br>\n    इसी नहीं कोए बेहूदी तुझ बुढ़िया तै लड़ले,<br>\n    लखमीचन्द गुरू चरण पकड़ले, गऊ, गंगा जगमात,<br>\n    चीज सै लोगो अनमोली  ।।5।<br><br>\n"
      },
      {
        "id": 47,
        "name": "47-गऊ माता की सेवा करियो ....",
        "story": "  <b>गऊ माता की सेवा करियो भारत के नर नारी,<br>\n    चारों वेद बडाई करते ऋषि मुनि ब्रह्मचारी ।।टेक।<br><br></b>\n\n    तेतीस करोड़ देवता सारे गऊ माता में रहते,<br>\n    तेतीस मुख्य देवता हों वैं बुरी भली नै लहते,<br>\n    उपनिषद और मनुस्मृति छ: यों शास्त्र कहते,<br>\n    गऊ माता के हृदय के मैं सात समुद्र बहते,<br>\n    कोई दूध का कोई शहद का कोई घी का कोए खारी  ।।1।<br><br>\n    पीठ मै बासा विश्वकर्मा पेट में सन्त कंवारा,<br>\n    पुड़यां मैं बासा लक्ष्मी जी का भेद बतादूं सारा,<br>\n    चारों थण धर्म के खम्बे बहती अमृत धारा,<br>\n    अग्न देवता करै ताड़ना गऊ खाती है चारा,<br>\n    नाभी धोरै बसै पृथ्वी जाणैं दुनियां सारी  ।।2।<br><br>\n\n    गणेश नाक में शिव शंकर मस्तिक में बास करै,<br>\n    अश्विन कुमार रहे कान में सुनने की ख्यास करै,<br>\n    धर्मराज सीगां में रहता जो दुख का त्रास करै,<br>\n    चांद सूरज दो रहें सामने आंखा में प्रकाश करै,<br>\n    यमदूतां नै कह सुण कै गऊ मदद करैगी थारी ।।3।<br><br>\n\n    मंगल बुध शनिचर राहूं बृहस्पति तेज अकल मैं,<br>\n    भैरू और मरीचि रहैं अगले पायां की हलचल मैं,<br>\n    कान्धै सरस्वती कंठ में विष्णु राहु केतू गल मैं,<br>\n    टांट में बासा ब्रह्मा का जो सबसे भारी बल मैं ,<br>\n    वरण कुबेर साक्षी देते अपनी बारी-बारी  ।।4।<br><br>\n\n    पूंछ में बांसा शेष नाग का आठ बसु फैरे सैं,<br>\n    दस दिगपाल रहैं पायां में गऊ आगे नै पैर धरै सै,<br>\n    गंगाजल गऊ का मुत्र सब बन्दे धूंट भरैं सै,<br>\n    लखमीचन्द कहै वैं पार उतरगे जो गऊ की सेवा करैं सैं,<br>\n    जिस घर मै गऊ माता रहै उड़ै कदे ना आवै हारी  ।।5।<br><br>\n\n"
      },
      {
        "id": 48,
        "name": "48-आडै परिन्दा  भी ना फटैक ....",
        "story": "<b>आडै परिन्दा भी ना फटैक बुढ़िया 12-12 कोस,<br>\n    तनै कित ज्यान गवादी आण कै री  ।।टेक।<br><br></b>\n\n    इब के तेरे मरण में अन्तर, कुछ चल सकै ना जादू जन्त्र ,<br>\n    सिंह किस के हों मिन्त्र,<br>\n    कुछ तै करणा चाहिए होश, तू आई सै मरण की ठाण कै री ।।1।<br><br>\n\n    मेरा तन रुई की तरह लोढया,<br>\n    तू आई सै ले कै मरण का ओड़ा,<br>\n    बैरण भूख नै ना छोड़या मेरा जीवन जोगा जोश,<br>\n    क्योंकि दया नहीं सै इस डाण के री ।।2।<br><br>\n    मै अपणे धर्म पै अड़ा रहू सूं, सब क्याहें तै लड़या रहूं सूं,<br>\n    जगंल के मैं पड़या रहूं सूं,<br>\n    अपना कालजा मोस कितके न्याय करावैगी छाण कै री ।।3।<br><br>\n    सोच लखमी चन्द कुछ मन्द भागी, या मेरे चोट जिगर पै लागी,<br>\n    जब तू मौके उपर थ्याागी इसमैं मेरा भी के दोष,<br>\n    तनै ज्यान गवाई आड़ै आण कै री ।।4।<br><br>\n"
      },
      {
        "id": 49,
        "name": "49-म्हारा भारत खो दिया फर्क ....",
        "story": "<b>म्हारा भारत खो दिया फर्क नै इसमै,<br>\n    कोए-कोए माणस बाकी सै  ।।टेक।<br><br></b>\n\n    घणे मित्र तै दगा कमाले,<br>\n    चीज लुक्हमा प्यारे की ठाले,<br>\n    बेटी बेच-बेच कै खालें,<br>\n    मुश्किल रीत बरतनी न्याय की सै  ।।1।<br><br>\n\n    नहीं कुकर्म करण तै डरते,<br>\n    दिन-दिन नीत बदी प धरते,<br>\n    शर्म ना बुआ बहाण की करते,<br>\n    या मेरी चाची ताई काकी सै ।।2।<br><br>\n\n    बन्दे जो अकलबन्द हों चातर,<br>\n    नहीं मारैंगे ईंट कै पात्थर,<br>\n    सोचले मनुष्य दलण की खातर,<br>\n    सिर काल बली की चाकी सै ।।3।<br><br>\n\n    गुरू मानसिंह छन्द छापतै,<br>\n    लखमीचन्द हो जिगर साफ तै,<br>\n    कलु का कुण्डा भरैगा पाप तै ,<br>\n    व्यास नै न्यूं महाभारत में लिख राखी सै ।।4।<br><br>\n"
      },
      {
        "id": 50,
        "name": "50-हे बन्दे तू ओस का पानी....",
        "story": " <b>हे बन्दे तू ओस का पानी, इस साँस की कदर ना जानी,<br>\n    दुनियां दिवानी-दुनियां दिवानी ।।टेक।<br><br></b>\n    कालेज के मैं मास्टर जी तनै बी०ए० पढ़ावैं थे,<br>\n    माता पिता साधु सन्त तनै समझावैं थे,<br>\n    किसे की तनै एक ना मानी  ।।1।<br><br>\n\n    वायदा करकै आया था वो वचन भूलग्या,<br>\n    पाप कपट मैं लाग रहया वो भक्ति भजन भूलग्या ,<br>\n    फिर रमता बणग्या भंवर सैलानी  ।।2।<br><br>\n\n    इस धरती पै बड़े-बड़े हो-2 कै चले गए,<br>\n    काल बली की चक्कीब  के मैं दाणे की ज्यूं दले गए,<br>\n    बाकी रही ना नाम निशानी  ।।3।<br><br>\n    कहै लखमीचन्द तनै भक्तां के बड़े-बड़े कार सार दिए,<br>\n    नन्दा नाई सदन कसाई वैं भी पार उतार दिए,<br>\n    मेरा करिए बेड़ा पार भवानी ।।4।<br><br>\n\n"
      },
      {
        "id": 51,
        "name": "51-फर्क नै खो दिए जी बन्दे ....",
        "story": "<b> फर्क नै खो दिए जी बन्दे जितने परणधारी थे  ।। टेक।<br><br></b>\n\n    फरक करया शिव आत्म ज्ञाता नै,<br>\n    भाई उस त्रिलाकी दाता नै,<br>\n    विषय के पार्वती माता नै, सेल चभो दिए जी,<br>\n    सजनों भोले शिव पुरारी थे  ।।1।<br><br>\n\n    फरक चित्र विचित्र करगे, फरक के कारण दुखड़ा भरगे,<br>\n    सूखे पीपल मैं जल मरगे, काटें वो दिए जी,<br>\n    सिर पै चढ़े दोष भारी थे ।।2।<br><br>\n\n    फरक करया राजा दुर्योधन नै, भतेरा समझाया कृष्ण नै,<br>\n    फेर सिर काट -काट अर्जुन नै, जाणैं कड़ै ल्हको दिए जी,<br>\n    वे भीष्म कर्ण द्रोणाचारी थे ।।3।<br><br>\n\n    मान सिंह गुरू कर काम अकल से,<br>\n    लखमीचन्द अलग रहै छल से,<br>\n    फरक करया था इन्द्र नै राजा नल से,<br>\n    नगर डबो दिए जी, भरे चोटी तक जल जारी थे ।।4।<br><br>\n\n"
      },
      {
        "id": 52,
        "name": "52-इस मोह तृष्णा के बस मैं या ....",
        "story": "<b>इस मोह तृष्णा के बस मैं या फसगी ज्यान झमेले मैं,<br>\n    बाजीगर की बजी बांसुरी गंगा जी के मेले मैं  ।।टेक।<br><br></b>\n\n    उस बाजीगर नै मन्त्र पढ ऐसा खेल रचाया जी,<br>\n    जल पै थल  और थल पै सृष्टी अद्भूत उसकी माया जी,<br>\n    उस बाजीगर नै मन्त्र पढ कै  ऐसा बिरवा फैलाया जी,<br>\n    उस बिरवे मैं बास करैं और रग-2 मैं समाया जी,<br>\n    आहु से अग्नि तेज जल है इतना इलम अकेले मैं  ।।1।<br><br>\n\n    फेर उस बाजीगर नै मन्त्र पढ कै ऐसी माया फेर दई,<br>\n    मखबर कूख बणा शक्ति सबके अन्दर ढेर दई,<br>\n    तीन लोक और चौदह भवन में अपणी सृष्टी बखेर दई,<br>\n    मोह माया और तृष्णा ठगणी सबके मन में गेर दई,<br>\n    गुण की गऊ औगुण का झोटा जुड़ै पाप के ठेले मैं  ।।2।<br><br>\n\n    फेर उस बाजीगर नै मन्त्र पढ एक ऐसी बेल बणाई जी,<br>\n    अवध्या अस्त ले गई दिन पै दिन लहराई जी,<br>\n    बेल कै लागे फूल भूल कोए पीला कोये जरदाई जी,<br>\n    कोये काची कली टूटी कोए पाकी कोए गदराई जी,<br>\n    कोये-कोये बिकता लाखों मैं कोये सस्ता दो धेले मैं  ।।3।<br><br>\n\n\n    उस बाजीगर धोरै एक बकरी जो भूखी रोज मिमाती है,<br>\n    हरे न्योले और सूले खरे फल बेल को खाती है,<br>\n    जितने दुकानदार इस मेले मैं सब पे टैक्स लगाती है,<br>\n    कर-कर कै सैल जमाने की बाजीगर धोरै आती है,<br>\n    हुक्म बजाती बाजीगर के, आकै बंधै तुमेले मै  ।।4।<br><br>\n\n    संकट का धर्म साथ धर्मराज घर जाना हो,<br>\n    ये  भूल-चूक यो किला पाप का जिसकै याद निशाना हो,<br>\n    उस बकरी नै कोये नहीं छोड़या याणा हो चाहे स्याणा हो,<br>\n    देवी देवता प्रसन्न होज्यां सनातन ग्रन्थों का गाणा हो,<br>\n    दिया जिगर भून ना रहया खून इस मानसिंह के चेले मैं  ।।5।<br><br>\n\n"
      },
      {
        "id": 53,
        "name": "53-निर्गुण है अलख नाम सगुण ....",
        "story": "<b>निर्गुण है अलख नाम सगुण में अनन्त हो सै,<br>\n    निर्गुण सगुण सम इनके, न आदि अन्त हो सै  ।।टेक।<br><br></b>\n\n    ना हरी के हजार नाम, ना कृष्ण के करोड़ भाई,<br>\n    औरां नै जितावै ज्ञान तेरी झूठी सै मरोड़ भाई,<br>\n    ईश्वर के प्रमाण गिणावै, ये \u200Dनुगरां के जोड़ भाई,<br>\n    शेष,महेष, गणेश विधि तक कोन्या पाया ओड़ भाई,<br>\n    नेती-नेती वेद पुकारैं, जो अगम निगम के तन्त हों सैं  ।।1।<br><br>\n\n    पहले कथन सुधारो अपणा, पाछै खोलो साज भाई,<br>\n    बे प्रमाण कथन करते क्यों, घर कर लिया राज भाई,<br>\n    ईश्वर के तू नाम गिणावै, आती कोन्या लाज भाई,<br>\n    एक ही सनातन है, और एक ही समाज भाई,<br>\n    कवियों के घर दूर मारणे, झूठों के ही दन्त हो सैं ।।2।<br><br>\n\n    चाहे जन्म पत्री का खेल देख,ज्योतिष के हैं राम भाई,<br>\n    ज्योतिष के श्री कृष्ण कन्हैया, रंग कृष्ण श्याम भाई,<br>\n    फेर नाम करण संस्कार करया, धरया एक-एक का नाम भाई,<br>\n    जिसी करै उसी कहण लागज्यां न्यू भोकै है तमाम भाई,<br>\n    धर्म सनातन एक पुरातन करणी से ही पन्त हो सै  ।।3।<br><br>\n\n    आदि अन्त लघू करकै गुरू धर दे मध्य भाई<br>\n    अब भी मलीन बुद्धी साफ होगी कद भाई,<br>\n    छन्द का कुछ ज्ञान नहीं, तनै ला दिए अक्षर दग्ध भाई,<br>\n    कवियों नै विचार कर कै तेरी कविता करदी रद भाई,<br>\n    कहै लखमीचन्द तनै के बेरा किस कुणबे घरां बसंत हो सै ।।4।<br><br>\n"
      },
      {
        "id": 54,
        "name": "54-सजनों बेरा ना के चाला रै....",
        "story": "<b>सजनों बेरा ना के चाला रै, घड़ी मैं दे सै गरद मिला  ।।टेक।<br><br></b>\n\n    ब्रह्मा विष्णु शिवजी मोहे, भष्मासुर भी मारे गए,<br>\n    मेर और सुमेर सुणो जिनके शीश तारे गए,<br>\n    जमदग्नी और पुलस्त मुनी पतान्जली विचारे गए,<br>\n    पारशर कनाद रिशी गौतम का फेरा था मन,<br>\n    बालकमकी दुखासा ऋषि, बतीसी मारकंडे जोगी जन<br>\n    अत्री और नारद ऋषि, चन्द्रमा का बिगड़या तन,<br>\n    जिनकी खुड़कै थी रात दिन माला रै,<br>\n    शिवजी की लई खींच कला  ।।1।<br><br>\n\n    परचेता और परशुराम, रावण नै भी भेष भरया,<br>\n    देवताओं का चित मोहया, आश्की में बाली मरया,<br>\n    कर्ण कैसे योद्धा खपगे, माया तै ना कोए टरया,<br>\n    दुर्योधन और दुशासन जरासन्ध की बुद्धि हिली,<br>\n    जन्मेजय भी कोढी होग्या, किसे की ना पेश चली,<br>\n    कीचक का था ढेर करया, पांडवों में भीम बली,<br>\n    जो था विराट भूप का साला रै, अग्नी में दिया तुरन्त जला ।।2।<br><br>\n\n    यदू वंशी कट कै मरगे, सगड़ कै था कुटम्ब घणा,<br>\n    ऐसा भी कह सै लोग पटेरे का लोहा बणा,<br>\n    काल के चक्कर मैं आकै गैल पिसगे घुण और चणां,<br>\n    रांझा और मजनू होगे लागी रही नैना छड़ी,<br>\n    ऐश और अमीरी तजी सुख मैं कोन्या कटी घड़ी,<br>\n    राजा रोड़ पागल होग्या, लोलता लगी थी बड़ी,<br>\n    जर-जोरू-जमीन हवाला रै तुरत दे सै रोग फला  ।।3।<br><br>\n\n    चोरी जूआ जामनी, झूठ बोलै करै ठगी,<br>\n    देख कै पराया माल तन मैं बे ढब आग जगी<br>\n    दारू सुलफा गांजा पीवै खोटी स्यात आण पडी,<br>\n    लखमीचन्द कथै, आश्की  कै जात नहीं,<br>\n    भूख प्यास नींद जावै चैन दिन रात नहीं,<br>\n    हाथ जोड़ माफी मांगू कोए बड़ी बात नहीं,<br>\n    कहै मानसिंह गुरू बसौदी आला है,<br>\n    बडयां की लियो मान सलाह  ।।4।<br><br>\n\n\n"
      },
      {
        "id": 55,
        "name": "55-अकलबन्द इस दुनियां के ....",
        "story": " <b>अकलबन्द इस दुनियां के मैं बिन टोहये पावैं सै ,<br>\n    एक दमड़ी की कीमत ना पर लाल बणे चाहवैं सैं  ।।टेक।<br><br></b>\n\n    कुछ तै खता हो मात-पिता की जन सुत लाड लड़ाते,<br>\n    12 वर्ष तै उपर होज्यां धन्धे सिर ना लाते,<br>\n    बैठ चौकड़ी चांडाला की खोटा सतसंग पाते,<br>\n    मात-पिता कहैं काम करण की नहीं कमा कै लाते,<br>\n    बेटा समझ कै धमका दे तै ये झट जूता ठावें सैं   ।।1।<br><br>\n\n    लिखै पढै ना खेती ना क्यारी ना रीत बंडया की चालै,<br>\n    शौकीन काया पड़ै काम बिन लेज्यां देश निकाले,<br>\n    इसे उत घरवासे तै तै सच्चे राम उठाले,<br>\n    न्यूं के काम करया जा मरकै, भीख मांग कै खाले,<br>\n    कहैं कितै मोटर सीखूंगा, दिल्ली सिखलावैं सै ।।2।<br><br>\n\n    दस दिन पाछै जाण पटी मोटर कै भी नामा लागै,<br>\n    घरक्यां सेती मेल करै 100-200 नै ठग भागै,<br>\n    यारी और अस्नाई नै लूटै, बुरा कर्म ना त्यागै,<br>\n    लिखे पढे़ बिन अकल नहीं, बिन अकल निमत नहीं जागै,<br>\n    सांग भजन उपदेशां के गुण अवगुण कर गावै सै  ।।3।<br><br>\n\n    सतगुरू सतगुण सतसंग सत का सांगी सांग करै सै,<br>\n    भजन चौपाई छन्द लामणी लयसुर बीच भरे सै,<br>\n    प्रचीन इतिहास बड़यां की तार कै मिसल धरै सै,<br>\n    जिनै गाणा नहीं बजाणा आवै वे बकते उत फिरैं सै,<br>\n    लखमीचन्द की छाप धरैं घणे पागल मुंह बावै सै  ।।4।<br><br>\n\n\n"
      },
      {
        "id": 56,
        "name": "56-प्रभु तेरी कुदरत से सब बन ....",
        "story": "<b>प्रभु तेरी कुदरत से सब बन गए काम,<br>\n    हरे राम, हरे राम, राम, राम, राम  ।।टेक ।<br><br></b>\n\n    अपणे भगत की लाज बचाई, गर्म खम्ब पै कीड़ी चलाई,<br>\n    हिरणाकुश मारया अन्याई, कर दिया काम तमाम  ।।1।<br><br>\n\n    द्रोपदी के चीर बढ़ाए, दुशासन के मान घटाए,<br>\n    विदुर घर जाकै भोजन खाए, छोड़े दुर्योधन के काम  ।।2।<br><br>\n\n    पार तार दिए सदन कसाई, एक तारी थी मीरा बाई,<br>\n    ध्रुव भगत की करी थी सहाई, लिया गिरतों को थाम  ।।3।<br><br>\n\n    गुरू मान सिंह के चरणा दहूँ, लखमीचन्द शरण में रहूँ,<br>\n    औम कहूं के शिव कहूं, सैं तेरे संहसर नाम   ।।4।<br><br>\n\n"
      },
      {
        "id": 57,
        "name": "57-सै जिन्दगी दिन चार होज्या ....",
        "story": "<b>सै जिन्दगी दिन चार, होज्या पार, रट करतार, की माला  ।।टेक।<br><br></b>\n    एक कीचक खोवा खेड़ी, घलगी काल रूप की बेड़ी,<br>\n    छेड़ी द्रोपदी नार, दिया था मार, वो था सरदार, का साला ।।1।<br><br>\n\n    सहम की राड़ करै था ठाली, जिसकी एक पेश ना चाली,<br>\n    उस बाली की ढाल, खाज्या काल,<br>\n    कर मत आल, बन्द कर चाला  ।।2।<br><br>\n\n    लाग्या था वो बदी कमावण, बण में गया जानकी ठावण,<br>\n    जल्या रावण का शहर, रही ना खैर,<br>\n    बांधकै बैर हारग्या पाला  ।।3।<br><br>\n\n    लखमीचन्द बैठया सूत, अपणा करले दिल मजबूत,<br>\n    यम के दूत करोड़, दे सिर नै फोड़,<br>\n    लेज्यां तोड़, हृदय का ताला  ।।4।<br><br>\n\n\n"
      },
      {
        "id": 58,
        "name": "58-परम हंस और शुकर स्वरूप ....",
        "story": "<b>परम हंस और शुकर स्वरूप जी ईश्वर कहलाए हैं,<br>\n    अहंकार के त्यागण के ये 24 कर्म बताए हैं  ।।टेक।<br><br></b>\n\n    भक्ति और अनवर्ता करना तृष्णा रहित रहो भाई,<br>\n    लोक-परलोक में सब मनुष्यों के दुख-सुख देख रहो भाई,<br>\n    तत्व जिज्ञासा तय करना मत काम कर्म लहो भाई,<br>\n    ईश्वर निमित सब करम करो,उसकी कथा सुनो और कहो भाई,<br>\n    जो भगतां नै बड़ा मानते उनके समसंग चाहे हैं  ।।1।<br><br>\n\n    हरी कीर्तन बैर रहित बणकै नै सब सम जान लियो,<br>\n    इन्द्री राक आत्मा डाटो विषय छोड़ मन तान लियो,<br>\n    आदि अन्त वेदान्त शास्त्र विचार निरंजन ज्ञान लियो,<br>\n    मेर तेर दियो त्याग सभी की इसमें आनन्द जान लियो,<br>\n    प्राण इन्द्री और मन के जीते नित हरी रग सवाए हैं  ।।2।<br><br>\n\n    शास्त्र में श्रद्धा ब्रहमचारी का कर्तब कर्म का त्याग नहीं,<br>\n    सर्वत्र हरी के अनुभव करकै पवन अनन बैराग नहीं<br>\n    तत्व ज्ञान करो समाधी साधन दिल पै रहता दाग नहीं<br>\n    कहे वचन को नेम मै रखैं फेर इसमैं कोए लाग नहीं,<br>\n    इसी भांति अहंकार तजो यही उपाए फरमाए हैं ।।3।<br><br>\n\n    कर्म का बन्धन हृदय में से बिना भाग नहीं खुलता है,<br>\n    लखमीचन्द गुरू शिक्षा बिन नहीं अमीरस घुलता है,<br>\n    बिना चौकसी बिना उपाए के फिरै जगत में डुलता है,<br>\n    बिन सतसंग उपदेश धर्म बिन नहीं प्रेम सत खुलता है,<br>\n    धीरज मन ज्ञान का होणा अहंकार नहीं पाए हैं ।।4।<br><br>\n\n\n"
      },
      {
        "id": 59,
        "name": "59-बालक छोडे़ रोवते चाकी ....",
        "story": " <b>बालक छोडे़ रोवते, चाकी में छोडया चून,<br>\n    नगोड़े झगडे तनै बहुत सताई रे ।।टेक।<br><br></b>\n\n    या खेती बणी खुभात की, चैन पड़ै ना दिन रात की,<br>\n    साथण छोड़ी साथ की,<br>\n    सब संखियां का मजबून, नगोड़े इखड़े तनै बहुत सताई रे ।।1।<br><br>\n\n    सखी दिन में ईख नुलावणा, सांझै पड़ै घर आवणा,<br>\n    पीस और पो कै खावणा,<br>\n    जले दुख दर्दां नैं भून, नगोड़े इखड़े तनैं बहुत सताई है ।।2।<br><br>\n\n    दुख दर्दां नैं काया जाकड़ी, आले गोसे आली लाकड़ी,<br>\n    कार जमीदारे की पाकड़ी,<br>\n    ना रहा बदन में खून, नगोड़े इखड़े तनै बहुत सताई रे ।।3।<br><br>\n\n    बड़े खोटे कर्म किए, लखमीचन्द बड़े दुख में जिए,<br>\n    मेरी मरती की दया लिए, मेरे राम किसे नै मत दिए<br>\n    जली बीरा आली जून, नगोड़े इखड़े तनै बहुत सताई रे  ।।4।<br><br>\n\n\n\n"
      },
      {
        "id": 60,
        "name": "60-मनुष्य जन्म ले करकै हरी गुण ....",
        "story": " <b>मनुष्य जन्म ले करकै हरी गुण गाना चाहिए,<br>\n    देह की खातिर विष्य भोग से ध्यान हटाना चाहिए  ।।टेक।<br><br></b>\n\n    विषय भोग तो विष्टा भोगी बराह तलक भी मिलते,<br>\n    श्रेष्ठ चीज दुनियां में तप सै जो मार्ग सिर चलते<br>\n    तप से अन्त:करण शुद्ध हो दुख देही के टलते,<br>\n    जब शुद्ध हो अन्तःकरण प्रेम आनन्द के रंग खिलते,<br>\n    ऋषि महात्माजन लोगों का कहा बजाणा चाहिए  ।।1।<br><br>\n\n    भाई बन्ध और कुटम्ब कबीला मात-पिता सुत दारा,<br>\n    अपणा उसका तेरा मेरा यो सब झूठा परिवारा,<br>\n    विषय भोग के फन्द में फंस कै कुछ ना चालै चारा,<br>\n    अन्तःकरण पै मैल चढ़ै बणै बोझ भरोटा भारा,<br>\n    बस इसको नर्क कहैं दुनियां में गात बचाणा चाहिए  ।।2।<br><br>\n\n    ऋषि महात्मा उसको कहते जो सुहृदय सभी को लखते,<br>\n    शान्ति स्वरूप बण श्रेष्ठ भजन कर सदाचार गुण रखते,<br>\n    सर्दी गर्मी दुख देही पै दण्ड भुगत कै पकते,<br>\n    अन्धकार दुख तेज स्वरूप सुख मुख से ना कह सकते,<br>\n    अपणा-पराया दुख-सुख सब एक समान चाहिए   ।।3।<br><br>\n\n    सब जीवों में जो 'मैं ईश्वर हूँ' वो जीव आत्मा जानों,<br>\n    मुझ में प्रीति करो प्रेम से सोई पुरूषार्थ मानों,<br>\n    विषय वासना इस दुनियां से अलग राखनी ठानों,<br>\n    देह के दुख दूर करने को धनलक्ष्मी से मन तानों,<br>\n    कह लखमीचन्द ऋषि महात्मा उन्हें बताणा चाहिए  ।।4।<br><br>\n"
      },
      {
        "id": 61,
        "name": "61-विश्वास तेरा कृष्ण जी हो नन्द ....",
        "story": "<b>विश्वास तेरा कृष्ण जी,हो नन्द लाला, हो गोपाला  ।।टेक।<br><br></b>\n\n    तनै विख्यात किया यदु वंश, उस वंश कै बीच मिलाकै अंश,<br>\n    तनै शिशपाल कंस दिए हन जी, हो नन्द लाला हो गोपाला ।।1।<br><br>\n\n    तनै दही दूध ब्रज में पिए, अर्जुन बणा सखा संग लिए,<br>\n    तनै तृप्त किए देव अग्न जी, हो नन्द लाला हो गोपाला ।।2।<br><br>\n\n    रटै तनै ऋषि मुनी सिद्ध साध, प्रभू जी तू ही नियम धर्म मर्याद, <br>\n    तू ही आद अन्त तन मन जी, हो नन्द लाला हो गोपाला ।।3।<br><br>\n\n    प्रभू जी थारा धाम परम परे, जगत को लिख ह्रदय में धरै,<br>\n    तेरा लखमीचन्द करै भजन जी, हो नन्द लाला हो गोपाला ।।4।<br><br>\n\n\n"
      },
      {
        "id": 62,
        "name": "62-गंगा जी निस्तारैगी मनै ....",
        "story": " <b> गंगा जी निस्तारैगी, मनै शरण लई तेरी आ  ।।टेक।<br><br></b>\n\n    गंगा जी के खेत में हिंडोले दिए गढा,<br>\n    राजकवंर पाटड़ी पै बैठया, कृष्ण जी रहे झूला ।।1।<br><br>\n\n    नाती गोती कुटम्ब कबीला सब मिल तो मै न्हांय,<br>\n    शेष महेश मुनी नारद जी रहे मस्तक तिलक चढा ।।2।<br><br>\n\n    ब्रह्मा विष्णु शिवजी तक रहे औकांर गुण गा,<br>\n    शक्ति मात गणेश गोद लिए गंग दर्श को जा ।।3।<br><br>\n\n    शुक्राचार्य गुरू ब्रहस्पति रहे मस्तक तलक चढा<br>\n    सब देव के इन्द्र राजा रहे फूल वर्षा  ।।4।<br><br>\n\n\n    कोए कह ब्रह्मा की पुत्री कोए बसुओं की मां,<br>\n    कोए कह पर्वत से उतरी पता किसी को ना ।।5।<br><br>\n\n    मुआसी नाथ भजन करै निस दिन, रहे मान सिंह चित ला,<br>\n    लखमीचन्द शरण गंगे तेरी कस दिन क सहाय  ।।6।<br><br>\n\n"
      },
      {
        "id": 63,
        "name": "63-तुम गाओ राग मलाहर हे ....",
        "story": " <b>तुम गाओ राग मलाहर हे सखियो,<br>\n    बरसन की रूत आई मेरे राम जी  ।।टेक।<br><br></b>\n\n    चार सखी चारों ओड़ कै, चार खड़े मुख मोड़ कै,<br>\n    पांच झुलावण हार हे सखियो,<br>\n    बरसण की रूत आई मेरे राम जी ।।1।<br><br>\n\n    इस पद में पदचिन्ह ला, रही नारद जी की बीन गा,<br>\n    एक बटेऊ तीन राह, कोए स्रोता करो विचार,<br>\n    बरसन की रूत आई मेरे राम जी   ।।2।<br><br>\n\n    पांच सखी सिर जोड़ कै , पांच खड़ी मुख मोड़ कै,<br>\n    पांच झुलावण हार, बरसण की रूत आई मेरे राम जी  ।।3।<br><br>\n\n    लखमीचन्द बात कही फल बीज की, सखी मारी मरगी तीज की,<br>\n    एक सही करतार हे सखियों,  बरसण की रूत आई मेरे राम जी ।।4।<br><br>\n\n"
      },
      {
        "id": 64,
        "name": "64-रंग-रंग के बणे मकान कोए ....",
        "story": " <b>रंग-रंग के बणे मकान कोए लिपै कोए चिणै  ।। टेक।<br><br></b>\n\n    कोए कुआ चणै कोए धर्मशाला, कोए हेली पै काट दे चाला,<br>\n    कोए ब्याणह में धन का करदे गाला, किसे कै आज्या बहू नादान,<br>\n    कोए स्याणी झट लाल जणैं ।।1।<br><br>\n\n    कोए बड़ा बणै कोए छोटा, किसे नै नफा रहै किसे नै टोटा,<br>\n    कोए भला बणैं कोए छोटा, कोए मरदां मैं मरद बलवान,<br>\n    किसे की हीणे पै ढाल तनैं ।।2।<br><br>\n\n    कोए यारी करै कोए खवारी, कोए साझै करले कोए न्यारी,<br>\n    कोए सौदागर करै सामान, कोए कोठी पै दाम गिणैं  ।।3।<br><br>\n\n    मानसिंह प्याला प्रेम भांग का, किसनै सन्देह फिकर मांग का,<br>\n    लखमीचन्द नै फिकर सांग का, कोए पढ़कै सरदार बणैं  ।।4।<br><br>\n\n"
      },
      {
        "id": 65,
        "name": "65-रै छत्री भूप बली बलवान मरगे ....",
        "story": " <b> रै छत्री भूप बली बलवान मरगे पराए धन पै  ।।टेक ।<br><br></b>\n\n    60 हजार सगड सुत होगे, कर अभिमान प्राण सब खोगे,<br>\n    दिया पृथ्वी नै श्राप समोगे ।।1।<br><br>\n\n    चले रावण कुम्भ अकड़ कै, देवता करे कैद पकड़ कै,<br>\n    ल्याए सिया नार नै हड़कै, वै भी मरे राम तै लड़कै  ।।2।<br><br>\n\n    दुनियां में एक ऐसा नर था, जिसका 16 योजन में सिर था,<br>\n    कहो कौण देव का भर था, कहां रहणे को घर था  ।।3।<br><br>\n\n    त्रिशंकू हरीशचन्द का बाप था, तीन सींग सिर में जामें,<br>\n    मुनी जी का श्राप था, त्रियांकु हरी तै बाहदे<br>\n    कह था मेरी पक्की यज्ञ करवादे,<br>\n    ऐसे करे भूप नै इरादे, सुधां देही स्वर्ग पहुंचादे ।।4।<br><br>\n\n    कैरों पांडों नै रोप दिया चाला, कुरूक्षेत्र में बाज्या भाला,<br>\n    कर दिया दुर्योधन का मुंह काला,<br>\n    दोनों कुटम्ब भेड़गे ताला, बड़े बड़े सामान ,<br>\n    बली गारत होगे रन में  ।।5।<br><br>\n\n"
      },
      {
        "id": 66,
        "name": "66-रै बन्दे तेरै भूल लागरी तेरा ...",
        "story": " रै बन्दे तेरै भूल लागरी, तेरा दुनियां में ना कोई   ।।टेक।<br><br>\n\n    लिटी खोटी दिल पै धार, जा दी लात ऋषि कै मार,<br>\n    भूल मै मरगे थे साठ हजार, रोया कुणबे का मोही  ।।1।<br><br>\n\n    पापी क्यों मिलकै खड़या धूल में, सोवै सै क्यों पापी भूल में,<br>\n    क्यों बुचरा फूल में भौरा ले खशबोई ।।2।<br><br>\n\n    नहीं दुर्योधन के काज सरै थे, बदी करण तै नहीं डरै थे,<br>\n    जब 100 पुत्र मरे थे भूल मैं , पाछै गन्धारी रोई ।।3।<br><br>\n\n    लखमीचन्द दर्शन कर स्वर्ग के धाम का,<br>\n    कुछ ना बणता देह चाम का,<br>\n    अरै मूर्ख भजन करया ना राम का,<br>\n    ले कै जन्म व्यर्था जिन्दगी खोई ।।।\n\n"
      },
      {
        "id": 67,
        "name": "67-हैं सब बन्दे मेरे त्रिलोकी तेरे ....",
        "story": " हैं सब बन्दे मेरे त्रिलोकी, तेरे दर्शन खातिर झुर रे हैं  ।।टेक।<br><br>\n\n    मनैं तेरी पर्वत केसी आड ले, दिल कपटी की बांध ठाड ले ,<br>\n    ले काढै तै बाहर काढ ले,<br>\n    जाले यें मकड़ी केसे पुर रे सै ।।2।<br><br>\n\n    मेरी तू ले दया संभल कै, जा कित आख्यां आगे तै टल कै,<br>\n    वो दुश्मन लोग मरैंगे जल कै,<br>\n    जुणसे खुद पाप की चर रे सैं ।।3।<br><br>\n\n    क्यों अपणे दिवे से जलावै, क्यूं दुनियां के लोग हंसावै,<br>\n    उडै दुश्मन की के पार बसावै,<br>\n    जित कै तेरे लठोरे टुर रे सैं  ।।4।<br><br>\n\n    भतेरी लाऊं सूं बात ज्ञान पै, कोन्यां जमती मेरे ध्यान पै,<br>\n    लखमीचन्द की एक ज्यान पै,<br>\n    पता ना किस-किस के गुण गुररे सै ।।5।<br><br>\n\n\n\n"
      },
      {
        "id": 68,
        "name": "68-माटी के मै माटी मिलगी ....",
        "story": "<b>  वार्ता : यह रागनी राजा हरिश्चरन्द्र  के इतिहास से है । जब रोहतास कवंर बाग में फूल तोडने के लिये गया था तो उसको सांप ने डस लिया तो राणी मदनावत रोहतास कवंर को देखकर विलाप करती है तो बाग का माली उस समय रानी को क्यात समझाता है ।</b><br><br>\n\n\n  <b>माटी के मै माटी मिलगी, मिलगी पवन पवन के मैं,<br>\n    किसकी रहै रूखाली माली कोन्या फूल चमन के मैं   ।।टेक ।<br><br></b>\n\n    एक दीपक मै तै लिकड़ रोशनी,  धुंवाधार तेल जलग्या,<br>\n    इन पांचां मै तै एक लिकड़ कै बेरा ना कितै रलग्या,<br>\n    अन्धेरे मैं हुया अन्धेरा चान्दण मैं चान्दण खिलग्या,<br>\n    वायु मैं वायु मिलगी और पाणी मैं पाणी मिलग्या,<br>\n    जैसे जीव से ब्रह्मा, ब्रह्मा से माया, न्यारी रहै गवन के मैं  ।।1।<br><br>\n    जहां रवि शशी ना पक्षपात रज रक्त मझा मद मैं मिलग्या,<br>\n    एक अंश मात्र सा स्वरूप बणा गण छोट से कद में मिलग्या,<br>\n    जहां द्वितियां नाश ब्रह्मा की शक्ति उस घर की हद में मिलग्या,<br>\n    शुक्ष्म सा अस्थूल छोड़ कै परम पदि पद मैं मिलग्या,<br>\n    ना गैल नीर मैं ना कटै शस्त्र से जलता नहीं अग्न के मैं  ।।2।<br><br>\n\n    कहे सुणे की ना मानैं तेरी आपै ब्याथा मिटज्यागी,<br>\n    जब सड़ उठैगी लाश कवंर की तू आपै उल्टी हटयागी,<br>\n    घर बार छोड़ कै चाल पड़ी तेरी न्यूं के जिन्दगी कटज्यागी,<br>\n    जगत सराहना करै तेरी तू दुनियां के मां छंटज्यागी,<br>\n    एक तुलसी की माला ले कर भगति भजन भवन के मां  ।।3।<br><br>\n\n    बाग का माली न्यूं कहरा सै सुणती हो तै बोल बहू,<br>\n    जिनै टोहवै वा ना पावै चाहे कितनिये लाश टटोल बणू,<br>\n    बणी-बणी के सब साथी और ना बिगड़ी का मोल बहू,<br>\n    तू चित करकै माटी संगवाले मत हो डामाडोल बहू,<br>\n    गुरु लखमीचंद बण दासी भगवन की फेर रहैगा जगत नवन के मै  ।।4।<br><br>\n\n"
      },
      {
        "id": 69,
        "name": "69-जीते जी का मेल मरे पै किसका ...",
        "story": "<b>जीते जी का मेल मरे पै किसका दावा हो सै<br>\n    बात बीज्या  गये बगत का के  पछतावणा हो सै   ।।टेक।<br><br></b>\n    खाली माटी पड़ी रहै के फायदा लाग करन मैं,<br>\n    बड़े-2 ऊत-नपूत चले गए खपगे इसी धरण मैं,<br>\n    पैदा सो नपैद जगत में जीवै सौ मरण मैं,<br>\n    इब रोये तै ना काम चलै सुख होगा सबर करण मैं,<br>\n    आडै कोये मरज्या बचपन मैं किसे का ब्याह मुकलावा हो सै ।।1।<br><br>\n\n    आड़ै बड़े-2 ऊत-नपूत डिगरगे तू सै कोण बिचारी,<br>\n    इस दिन नैं एक सार बणा दिये राजा और भिखारी,<br>\n    जैसे कोए कुम्हार बनावै माट मटकणे झारी,<br>\n    घड़-2 पुतले अलग टेक दे चितण करै कुम्हारी,<br>\n    कोए पाकज्या कोए फूटज्या माटी का पजावा हो सै  ।।2।<br><br>\n\n    उस मालिक नै इस दुनिया का देख्या खेल रचा कै,<br>\n    आवागमन लगी दुनिया मैं देखो निगाह फैला कै,<br>\n    धर्मराज की लगी कचहरी बैठा आसन ला कै,<br>\n    जिस माणस पै हुक्म चलै उसनै लेज्या यमदूत उठा कै,<br>\n    मौत के दिन मालिक के घर का सही बुलावा हो सै  ।।3।<br><br>\n\n    कोण किसेका बेटा बेटी कोण किसेकी मां सै,<br>\n    देखे की सीलक हो सै ना कौण कमाई खा सै,<br>\n    आवागमन लगी दुनिया की झूठी सच्ची राह सै<br>\n    कह माईचन्द अगत सम्भालो या दुनियां चाली जा सै,<br>\n    गुरु लखमीचन्द यो प्रेम जगत में लोग दिखावा हो सै ।।4।<br><br>\n\n\n"
      },
      {
        "id": 70,
        "name": "70-सबके काम समारण आले....",
        "story": " <b>सबके काम समारण आले, दशरथ के घर राम हरे,<br>\n    तनै रावण मारया लंका तोडी, ऐसे-2 काम करे  ।।टेक ।<br><br></b>\n\n    सुईया और अनसूईया दोनूं भक्ति खूब निम्भागी, <br>\n    मीरा बाई जहर का प्याला अमृत कर कै खागी,<br>\n    धुव्र भगत नै बालेपण मैं उंची पदवी पागी, <br>\n    टेर सुणी प्रहलाद भगत नै जब नीत हरी मैं लागी,<br>\n    तनै दुर्योधन की मेवा त्यागी विदुर घरां विश्राम हरे  ।।1।<br><br>\n\n    वासुदेव की कैद छुड़ाई सातों टूट गये ताले, <br>\n    काली देह मैं नाग नाथ दिया जब तै शरीर बणे काले,<br>\n    राधा रूकमण और गोपनी उनके बणगे घर आले, <br>\n    बाहण शुभद्रा ब्याह कै नै उस अर्जून के बणगे साले,<br>\n    बण मैं गउ चरावण आले जगह-जगह सैं धाम तेरे  ।।2।<br><br>\n\n    तनै नरसी जी का भात भरया जाणै सै जग सारा,<br>\n    रच दिया यज्ञ कबीर भगत नै बणकै नै बणंजारा, <br>\n    बालकपण का तेरा यार सुदामा तनै घणा ज्यान तै प्यारा,<br>\n    टोटे के मा घणा दुखी था तनै द्रव दे दिया भारया,<br>\n    जल मैं तै गजराज उभारया वो लेण लागग्याा नाम तेरे  ।।3।<br><br>\n\n    लखमीचन्द कहै द्वारिकापुरी मैं स्वर्गपुरी  के ठाठ करे,<br>\n    बाणासुर भामासुर मारे दोनूं बारहा बाट करे,<br>\n    एक नहीं था नाम लेण नै हजार सगड कै साठ करे,<br>\n    कंश दुष्ट शिशुपाल मार दिया बैतरणी कै घाट करे, <br>\n    तनै इसे-इसे नर काट गरे जो बरी थे घनश्याम तेरे   ।।4।<br><br>\n"
      },
      {
        "id": 71,
        "name": "71-हे मानव शुभ कर्म करया कर....",
        "story": " <b>हे मानव शुभ कर्म करया कर,<br>\n        कर्म करे का फल मिल्ज्या,<br>\n        आज नहीं तै कल मिल्ज्या ॥टेक॥<br><br></b>\n\n        साधु संत महात्मा योगी, राजी अनुराग के मा,<br>\n        कोऐ मोह माया मैं मस्त रहै, कोऐ राजी सर्व त्याग के मा,<br>\n        जो वस्तु तेरे भाग के मा, वा लाखां मै भी अटल मिल्ज्या ।।1।<br><br>\n\n        भक्ति करी थी रविदास नै, पाई गंगा की सिध्दी,<br>\n        भक्ति करी थी बाल्मिकी नै, कार छोड़ थी गंदी,<br>\n        कर्म त राजा कर्म त गद्दी, कर्म तै बुद्धि बल मिल्ज्या ।।2।<br><br>\n2\n        कर्म त बड़ा कर्म त छोटा, कर्म कांड का मेल बताया,<br>\n        ये विश्व कर्म प्रधान जगत मैं, ऐसा लिखा वेद में पाया,<br>\n        कर्म त मानस निच कहाया, कर्म त गाडी हल मिलज्या ।।3।<br><br>\n\n        कर्म त गुरु कर्म तै चेला, कर्म तै पुर्ण ज्ञान मिलै,<br>\n        कर्मा का फल पडै भोगना, कर्मा तै संतान मिलै,<br>\n        श्री लख्मीचंद भगवान मिलै, जसै दूध बिच मैं जल मिल्ज्या ।।4।<br><br>\n"
      },
      {
        "id": 72,
        "name": "72-समद ऋषि से हुए ब्रह्मज्ञानी....",
        "story": "  <b>समद ऋषि से हुए ब्रह्मज्ञानी जिसनै वेद विचारा,<br>\n            वेदव्यास जी कलू काल का हाल लिखण लागे सारा ॥टेक॥<br><br></b>\n\n        एक बाप कै 9 बेटे हो, ना पेट भरण पावैगा,<br>\n        बीर-मर्द हों न्यारे-न्यारे, इसा बखत आवैगा,<br>\n        घर-घर में पंचायती होज्याँ, कौण किसनै समझावैगा,<br>\n        मनुष्य-मात्र का धर्म छोड़ नर धन जोड़ा चाहवैगा,<br>\n        बांध रकम नै कड कै मरज्यां, अन्न  मांग्या, मिलै ना उधारा  ॥1॥<br><br>\n\n\n\n        लोभ के कारण बल घटज्यांगे, पाप की जीत रहैगी,<br>\n        खान-पान पैहरान बदलज्यां, ना कुल की रीत रहैगी,<br>\n        दो-दो दिन की यारी होज्यां , नां सच्ची  प्रीत रहैगी,<br>\n        बाहण-भाई के चलै मुकदमें, बिगड़ी नीत रहैगी।<br>\n        बीर नौकरी करया करैंगी, फिर भी ना चलै गुजारा ॥2॥<br><br>\n\n\n        सारे कै प्रकाश कलू का, ना कच्चा घर पावैगा,<br>\n        वेद शास्त्र उपनिषदों का, ना जाणनियां पावैगा,<br>\n        गऊ लुप्त हो दुनियां से, इसा वक्तप आवैगा,<br>\n        मदिरा-मास नशे का खाणा, कोण किसनै समझावैगा,<br>\n        संध्या-तर्पण हवन छूटज्यां, और वस्तु जांगी बाराह ॥3॥<br><br>\n\n\n        कहै लखमीचंद छत्रापण घटज्या, औरतां का राज होगा,<br>\n        हीजड़े मिनिस्टर बण्या करैंगे, नीचां कै सिर ताज होगा,<br>\n        कोडया तै यैं चलैं कैचहडी अधर्म बे-अंदाज होगा,<br>\n        भाई तै ना भाई बोलै, इसका नहीं इलाज होगा,<br>\n        बीर उघाड़ै सिर हांडैंगी, जिन-पै दल खप-गे थे अठाराह ॥4॥<br><br>\n"
      },
      {
        "id": 73,
        "name": "73-जमना जी के कण्ठारे पै....",
        "story": " जमना जी के कण्ठारे पै, तुम गऊ चराओ आ कै जी,<br>\n            मोर मुकुट पिताम्बर बाणा, कृष्ण  नाम धरा कै जी ।।टेक।<br></b><br>\n\n            भगतजनों के संकट हर लिये पास और फैल करणियां सो,<br>\n            दन्त, बक्र, शिशुपाल, कंश की हरदम गैल टकरणियां सो,<br>\n            महाभारत का युद्ध कराया, करौं न दहल करणियां सो,<br>\n            और भगत सुदामा यार थारे, तुम सच्चा  मेल करणियां सो,<br>\n            ऐसा खेल करणियां सो, तुम मकखन मिसरी खाकै जी ।।1।<br><br>\n\n            धना जाट कै मोती उगजे देखी काकर बो कै,<br>\n            तनै भक्तजनों की टेर सुणी और दुष्ट मार दिये टोहकै,<br>\n            मीरा नै भी याद करे थे भरी सभा में रोकै,<br>\n            उस द्रोपदी की लाज बचाई टेर सुणी खुश होकै,<br>\n            सारा देश दिखा दिया मोह कै कुरूक्षेत्र मैं जा कै जी ।।2।<br><br>\n\n            नरसी जी का भात तनै अपणे हाथां भरवाया था,<br>\n            महाभारत का युद्ध तनै अपणे हाथां करवाया था,<br>\n            दुर्योधन का मान मार दिया चढता शिखर गिराया था,<br>\n            भष्मासुर भी भष्म  तनै अपणे हाथां करवाया था,<br>\n            अपणा रूप दिखाया था, तनै मां कानी मुहं बा कै जी ।।3।<br><br>\n\n            गऊ ब्राहम्ण साधु के ऊपर यो कलू कहर सा तोलै,<br>\n            मर्द की निन्दा करै स्त्री  रहकै परदै ओलै,<br>\n            फेर उंचा के संग नींच बठकै, नींच उचं बण बोलै,<br>\n            श्री लखमीचन्द  छन्द, काफिये न्यारे-न्यारे खोलै,<br>\n            पडी नैयया मझदार मैं डोलै, तुम बली लगाओ आकै जी ।।4।<br><br>\n"
      }



    ]
  }
]