<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    <b>वार्ता :- अब कीचक सुदेशना को कहता है :-</b><br><br>

    बहना बस लण दे भाई का डेरा ।।टेक।<br><br>

    मैं मानस तगड़ी का साधू, इसनै एक और जुल्म करा बाधू,<br>
    मरूंगा मैं आश्क, जादू क्यों गेरा ।।1।<br><br>

    तेरा भाई दुख नै सहज्यगा, तेरे तै मन-तन की कहज्यगा,<br>
    बहना पीहर बणा रहज्यगा तेरा  ।।2।<br><br>

    दर्शन कर लिया 16 राशी का, जखम हो रहया सै इश्क ग्यासी का,<br>
    लागण दे नै दासी का मेरे महलां में फेरा  ।।3।<br><br>


    तनै  के समझाऊं मती मंद नै, या भोगैगी ऐश आनन्द नै,<br>
    यो छन्द लखमीचन्द नै कथ कै टेरा  ।।4।<br><br>






</font>
</body>








</html>