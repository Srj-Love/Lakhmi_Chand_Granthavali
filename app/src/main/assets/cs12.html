<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- अब पड़ोस की औरत इकट्टी हो गई।</b><br><br>


    कट्ठी होगी लुगाई, जितणी कुटम्ब-कबीले की ।। टेक ।।<br><br>

    सारी खड़ी हाजरी म्य पा गई, दिल म्य देख आनंदी छा गई,<br>
    मिलकै आ गई चाची-ताई, जितणी कुटंब-कबीले की ।।1।।<br><br>

    रंग शादी केसा लगी छांटण, लगी कपटी दिल नै डांटण,<br>
    चली घर-घर बांटण बधाई, जितणी कुटंब कबीले की ।।2।।<br><br>

    फूल साफे में टांगण लगी, रंग खुशी में रांगण लगी,<br>
    घर में मांगण लगी मिठाई, जितणी कुटंब कबीले की ।।3।।<br><br>

    लख्मीचन्द छन्द का परण, ले सच्चे सतगुरु की शरण,<br>
    लगी भावज करण हंघाई, जितणी कुटंब-कबीले की ।।4।।<br><br>


</font>
</body>








</html>