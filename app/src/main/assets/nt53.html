<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- फूलसिंह मालन को क्या कहता है ।</b><br><br>

    कदे भरम बात का फूटज्याक री, आड़ै परदेशां का काम सै ।।टेक।<br><br>
    ऐ री वा सै राजा की छोरी, एक लिकड़न की राख लिए मोरी,<br>
    कदे डोरी हाथ तै छूटज्या  री,  मैं एकला मरूं आडै थारा गाम सै ।।1।<br><br>
    मैं डरूं सूं सीले तात्या तैं,  उन भिरड़यां केसे छत्या तैं,<br>
    कदे मेरे हाथा तै टूटज्या  री,  वो रूत का पका पकाया आम सै ।।2।<br><br>

    तू परदेशी का रखिए ध्यान,  कदे फन्दे में फंसज्या, ज्यान,<br>
    कदे मेरा सामान उठज्या  री,  मेरा हिया बड़ा मुलायम सै ।।3।<br><br>
    लखमीचन्द छा रही गिरदिश,  आज हम गए फन्दे में फंस,<br>
    रस कदे कोए और घूटज्याठ री, नाम तै मेरा ऐ बदनाम सै ।।4।<br><br>

</font>
</body>








</html>