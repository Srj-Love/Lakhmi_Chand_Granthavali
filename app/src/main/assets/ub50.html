<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">





    <b>हे बन्दे तू ओस का पानी, इस साँस की कदर ना जानी,<br>
    दुनियां दिवानी-दुनियां दिवानी ।।टेक।<br><br></b>
    कालेज के मैं मास्टर जी तनै बी०ए० पढ़ावैं थे,<br>
    माता पिता साधु सन्त तनै समझावैं थे,<br>
    किसे की तनै एक ना मानी  ।।1।<br><br>

    वायदा करकै आया था वो वचन भूलग्या,<br>
    पाप कपट मैं लाग रहया वो भक्ति भजन भूलग्या ,<br>
    फिर रमता बणग्या भंवर सैलानी  ।।2।<br><br>

    इस धरती पै बड़े-बड़े हो-2 कै चले गए,<br>
    काल बली की चक्कीब  के मैं दाणे की ज्यूं दले गए,<br>
    बाकी रही ना नाम निशानी  ।।3।<br><br>
    कहै लखमीचन्द तनै भक्तां के बड़े-बड़े कार सार दिए,<br>
    नन्दा नाई सदन कसाई वैं भी पार उतार दिए,<br>
    मेरा करिए बेड़ा पार भवानी ।।4।<br><br>


</font>
</body>








</html>