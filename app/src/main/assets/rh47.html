<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- जब कालिये के पास से राजा हरिशचन्द्र चीर वापिस राणी को देता है तो राणी क्या कहती है।</b><br><br>


यो सै कफन मेरे बेटे का साजन, मेरा ओढण का मुहं ना सै हो ।। टेक ।।<br><br>

मौका विष प्याला पीवण का, ना कोए दर्द जख्म सीवण का,<br>
हो मेरे साजन जीवण का, रास्ता भाईयां की सूं ना सै हो ।।1।।<br><br>

पेट पापी नै पाड़ गिरूंगी, बेटे बिन के जतन करूंगी,<br>
मै भी बेटे की गेल मरूंगी, और मेरी क्याहें मै रूहं ना सै हो ।।2।।<br><br>

मनै तन पै दुख खे लिया, रो कै आंसुओं से मुहं भे लिया,<br>
जिब तनै बेटे पै भी कर ले लिया, बस मेरे मतबल का तूं ना सै हो ।।3।।<br><br>

लख्मीचन्द रपोट लाग री, दुख-विपता की गल घोट लाग री,<br>
मेरै बेटे की चोट लागरी, मेरे जीवण की न्यूं ना सै हो ।।4।।<br><br>






</body>








</html>