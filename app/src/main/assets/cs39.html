<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब सोमवती क्या कहती है।</b><br><br>


    हे! थारी भाग्यवान की जड़ मै, को-दिन मेरा भी गुजारा होज्या हे ।। टेक ।।<br><br>

    तुम सोवो जब सोया करूंगी, थारे मल-मल पां धोया करूंगी,<br>
    मोती पोया करूंगी लड़ मै, मेरे आते सुख सारा होज्या हे ।।1।।<br><br>

    पती मनै करग्या दुख की आझण, कद पायां मै टूम लगै बाजण,<br>
    हम तुम साझण रहैंगी बगङ मै, चाहे सब कुणबा न्यारा होज्या हे ।।2।।<br><br>

    हरदम रहूगीं हाजरी मै खली, थारी आज्ञा बिन जां ना टली,<br>
    मै भी एक फली लाग रहूंगी घड़ मै, केला तूं स्वर्ग किनारा होज्या हे ।।3।।<br><br>

    लख्मीचन्द बख्त का गवाह, महल बणवाले आनंद की दवा,<br>
    चलै हवा भादवे के झड़ मै, झांकीदार चौबारां होज्या हे ।।4।।<br><br>


</font>
</body>








</html>