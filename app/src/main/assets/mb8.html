<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता :- जिस समय लड़के को सेहरा बान्धा गया तो औरतों ने
    सेहरे के समय क्याल गीत गाया :-</b><br><br>


    तेरी सूरत पै कुर्बान हो, नारंगी सेहरे वाले ।।टेक।<br><br>

    सखी गावैं बाजा बाजै, सिर पै स्वर्ण छत्र विराजै,<br>
    सिर साजै ध्वजा निशान हो, हुशियार बछेरे वाले ।।1।<br><br>

    आगै दोस्त प्यारे चारू लक के, जितने साथी तुम्हारे संग के.<br>
    सुण बांके छैल जवान हो, उजले चिकने चेहरे वाले ।।2।<br><br>

    रूप सुथरा वर्णन करूं कैसे, काली जुल्फ लटक री ऐसे,<br>
    जैसे खेल रहे फन तान हो, काले नाग सपेरे वाले ।।3।<br><br>

    ये छन्द लखमीचन्द नै धरे, हम तनै देख प्रेम में भरे,<br>
    तेरे मुख मै देसी पान हो, परिवार घनेरे वाले ।।4।<br><br>




</font>
</body>








</html>