<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब सेठ जी की आंखो में आसू थे। और सेठानी दयावती क्या कहती है,,,</b><br><br>

    हो क्यों रोवण लागे जी, धर्म तजे तै तेरै हार सै धन की ।। टेक ।।<br><br>

    पिया तुम बैठण लगे कुसंग, तजकै न्या-नीति का ढंग,<br>
    मेरे साजन पाप रूप का जंग, भूल मै क्यों झोवण लागे जी,<br>
    हो शुभ कर्म तजे तै, तेरै हार सै धन की ।।1।।<br><br>

    किसके कहणे तैं गऐ रीझ, म्हारे सब छूटे दिवाली-तीज,<br>
    मेरे साजन पाप रूप का बीज, भूल मै क्यों बोवण लागे जी,<br>
    कुल की शर्म तजे तै, तेरै हार सै धन की ।।2।।<br><br>

    पिया क्यों भूल बीच में बसता, तेरा न्यूं हो रया सै तन खसता,<br>
    बालम पाप रूप का रस्ता, भूल मै क्यो टोहवण लागे जी,<br>
    सत का भर्म तजे तै, तेरै हार सै धन की ।।3।।<br><br>

    लख्मीचन्द हर्फ कहै गिण कै, रहैगा दूध-नीर सब छण कै,<br>
    हो पिया पाथर केसा बणकै, भूल मै क्यों सोवण लागे जी,<br>
    दिल नर्म तजे तै, तेरै हार सै धन की ।।4।।<br><br>


</font>
</body>








</html>