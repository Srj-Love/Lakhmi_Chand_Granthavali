<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब सेठ ताराचंद साधू को क्या जवाब देता है।</b><br><br>

    ताराचंद कंगाल नाम सै, टोटे मै बेहाल नाम सै,<br>
    बीते बारा साल नाम सै, लकड़ी ढोवणिया ।। टेक ।।<br><br>

    कदे सारा कुणबा आनन्द सहै था, सारा जग साहूकार कहै था,<br>
    सत्संग रहै था ऋषि मुनियां मै, ब्राह्मण साधू-संत गुणियां मै,<br>
    धर्म तजे बीन इस दुनियां मै, कौण मेरे जहाज डबोवणियां ।।1।।<br><br>

    मालिक रीते खजाने भर दे, ताज चाहे जिसके सिर धरदे,<br>
    जाणैं कै करदे प्रभू एक पहर मै, टोटे की रहया डूब लहर मै,<br>
    सांझ तलक सौ मिलै शहर मै, मेरै सेल चभोवणीयां ।।2।।<br><br>

    तन पै लागी चोट सेकली, भजन बन्दगी पै नीत टेकली,<br>
    लाख देखली करकै सूरत, पेट भरण की मिटी ना जरूरत,<br>
    एक हाथ तै छूटरी मूरत, मेरे मन की मोहवणियां ।।3।।<br><br>

    मेरे सब छूटगे ऐश-आनन्द, गल मै घल्या विपत का फन्द,<br>
    लख्मीचन्द की लग्न रघुबर मै, सच्चे गुरु का प्रेम जिगर मै,<br>
    एक दयावती पतिव्रता घर मै, मेरी गेल्यां रोवणियां ।।4।।<br><br>




</font>
</body>








</html>