<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता -  बूली रांझे को धीर धरने की कहकर चली गई। रांझा पाली भैंस
    लेकर काले डहर में चला गया। उधर हीर का डोला काले डहर से होकर
    गुजरने लगा तो हीर ने कहारों से डोला रोक देने के लिए कहा क्योंकि उसे
    राझें से मिलना था । हीर डोले से उतरकर रान्झे  के पास गई तो रान्झे  ने हीर से क्याू कहा ।</b><br><br>

    मतना फिकर करै पाली मैं अर्धशरीरी तेरी,<br>
    पहले ठाठ फेर होज्यां गे तीन रोज की देरी  ।।टेक।<br><br>
    हाथ जोड कै माफी मांगू मैं, तेरी गुनहगारी मैं,<br>
    रांझों बणकै मिरग चरैगा तू इस केसर क्याररी मैं,<br>
    मैं बेहूदी बदमाश जची से आज निगाह थारी नै।।<br>
    मेरे बस की बात नहीं मैं जांसूं सलाह नहीं सै मेरी  ।।1।<br><br>
    तेरे फिकर मैं रोउं रांझे गेर-गेर कै आंसू मैं,<br>
    हाथ लगाकै देख आज मेरै चोट लागरी पांसू मैं,<br>
    जिसी बेहूदी मनैं सोचै सै उसी लुगाई ना सूं मैं,<br>
    गात डाट ले फिकर करै मत दो दिन खातिर जां सूं मैं,<br>
    फेट आज कटज्यागी रात चांदनी हट कै दूर अन्धेरी   ।।2।<br><br>

    बेशक तै मेरी ज्यान चली जा ना टीका लाऊं स्याही का,<br>
    गुमसुम रहकै दो दिन काटूं ना काम करूं अंघाई का,<br>
    चाहे चलाट हो चाहे बादशाह के मतलब असनाई का,<br>
    मियां रांझे उस काणे सेती नेग रहैगा भाई का,<br>
    मेरा योहे परण सै मेरे सजन रहूं तेरे चरण की चेरी  ।।4।<br><br>



</font>
</body>








</html>