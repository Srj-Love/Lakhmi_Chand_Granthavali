<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता - अदलीखां ने भरे दरबार में नंगी तलवार और पान का बीड़ा
    रख दिया और कहा बोलो कौन बहादुर है जो नंगी तलवार और पान का
    बीड़ा उठाएगा और ज्यानी चोर को बन्दी बनाएगा। धम्मल सुनार ने पान का
    बीड़ा उठा लिया और कहा कि मैं उसे कल रात तक गिरफ्तार कर लूंगा ।
    धम्माल सुनार क्या कहता है ।</b><br><br>


    ज्यानी के बारे मैं बीड़ा खा लिया पान का,<br>
    नंगी तेग हाथ में सिर काटू बेईमान का  ।।टेक।<br><br>

    विघन के बोल इसे ताणैं सै, न्यू देखूंगा किस बाणै सै,<br>
    अपणे मन में वो जाणे सै, ना कोए मेरी श्यान का ।।1।<br><br>

    उसनै कड़ै ठिकाणा टोह लिया, सहम का झगड़ा झो लिया,<br>
    उस ज्यानी नै हो लिया, खतरा अपणी ज्यान का  ।।2।<br><br>

    फिकर मैं ना टुकड़ा भाया करता, भला ना रोग जगाया करता,<br>
    चोर कदे ना पाया करता,  मर्द मदान का ।।3।<br><br>

    शहर का सहम करया मन खाटा, खुलज्या तुरंत कान का डाटा,<br>
    लखमीचन्द के धौरे ना सै घाटा ज्ञान का ।।4।<br><br>



</font>
</body>








</html>