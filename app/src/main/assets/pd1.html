<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    दिन लिकड़या पीली पटी, चलने की सुरती रटी,<br>
    ना डरते, फिरते, करते सैल बण की रै ।। टेक।<br><br>

    तला नीर कै भर रहे, उपर कै भौरे फिर रहे,<br>
    बड़ा शोर आनन्द का कर रहे, खुशी दिल में,<br>
    पल में, जल में झलक जिनकी रै ।।1।<br><br>

    बाहर नगर तै लिकडे, जहां लम्बे-लम्बे दरखत खड़े,<br>
    जहां चन्दन के देखे बिड़े, खुशबोई टोही,<br>
    खोई दुरगन्धी तन की रै  ।।2।<br><br>

    बोले कोल पपइयॉं मोर जी, जहां मौनी धारण कर रहे और जी,<br>
    कर रहे आनन्द का शोर जी,<br>
    होशियार डार लार फिरै मृगन की रै ।।3।<br><br>

    उस उपवन में बसता रहा, ज्ञान दीप चस्ता रहा,<br>
    रंग देख-देख हंसता रहा<br>
    लखमीचन्द कहया, गया, दया श्री कृष्ण की रै ।।4।<br><br>
</font>
</body>








</html>