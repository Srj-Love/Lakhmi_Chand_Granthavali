<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">




क्यूं भरमावै सै डाण, बोलण लगी बोल रसीला ।। टेक ।।<br><br>

कितके मुर्दे फूक कै जागी, आड़ै एक आधी गाली खागी,<br>
कड़ै तै इसी कलिहारी आगी, मेरा करण माजणा ढीला ।।1।।<br><br>

कदे छत्री पूरे मण(पर्ण)का था, मेरे कुछ ना घाटा धन का था,<br>
लाल मेरा सुन्दर बदन का था, यो निर्भाग गात का लीला ।।2।।<br><br>

बात नै कोन्या ऊकण दूंगा, ना मौके नै चूकण दूंगा,<br>
लाश कती ना फूकण दूंगा, मै छत्री सूं बड़ा हठीला ।।3।।<br><br>

लख्मीचन्द गुरू जी की बाणी, रहै ना बल-विद्या मै हाणी,<br>
परे नै हटज्या बेटा खाणी, मेरा कर बैठी ऊंट-मटीला ।।4।।<br><br>



</body>








</html>