<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    मनै बतादे बाबा जी तेरे मन का ठीक विचार के सै,<br>
    तू बाबा वा राजदुलारी, उसके लायक कार के सै ।। टेक।<br><br>

    इसा करणिएं नै पिटवा दे, नाड़ फेरे तैं खोज मिटवादे,<br>
    हाथ करे तै हाथ कटवा दे, इसी उत तै प्यार के सै  ।।1।<br><br>

    कुणसे दुख नै मेटया चाहवै,  के तू भरणा पेटा चाहवै,<br>
    उसतै क्यूं तू फेटा चाहवै, तेरा उसका व्यवहार के सै ।।2।<br><br>

    तेरै के बूम मिलण की उठी, क्यूं तेरी आ कै किस्मत फूटी,<br>
    मुंह की मीठी, पेट की झूठी, इसी का एतबार के सै ।।3।<br><br>

    कहै लखमीचन्द वा काटै धरती, उसतै सारी दुनियां डरती,<br>
    नहीं किसे तै प्रेम करती,  ना हे समझती प्यार के सै । ।।4।<br><br>



</font>
</body>








</html>