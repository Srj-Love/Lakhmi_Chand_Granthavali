<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




    कीचक कुछ ख्याल करै नै तेरे दिन थोड़े बाकी रह रे सैं  ।।टेक।<br><br>

    इन बाता में उड़ज्या  लाली, क्यूं बकवाद पीटरया ठाली,<br>
    पापी लोग भजन बिन खाली, सदा सत पुरुषां के गहरे सैं ।।1।<br><br>

    आज तेरा आग्या बखत कसूत, तेरै लागणे सै विपता के जूत,<br>
    धर्म राज के दूत तेरे कहै सूणैं, सब लहरे सै ।।2।<br>

    दुख विपता का जंग झोगे, करी कराई सब खोगे,<br>
    बड़े-बड़े इस पृथ्वी पै होगे, वैं सदा उमर ना ठहरे सैं ।।3।<br><br>

    तू बोलै  सै घणा अकड़ कै, तेरी वैं गेरैंगे मश्क जकड़ कै,<br>
    ले ज्यां यम के दूत पकड़ कै, ब्राह्मण लखमीचन्द न्यूं कहरे सैं ।।4।<br><br>




</font>
</body>








</html>