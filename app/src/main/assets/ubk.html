<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <html>

    <head>
        <meta charset="utf-8"/>
        <style> *{user-select:none;}

  </style>



    </head>


    <body bgcolor="#EBFFFF">

    <font size="3px">



            जमना जी के कण्ठारे पै, तुम गऊ चराओ आ कै जी,<br>
            मोर मुकुट पिताम्बर बाणा, कृष्ण  नाम धरा कै जी ।।टेक।<br></b><br>

            भगतजनों के संकट हर लिये पास और फैल करणियां सो,<br>
            दन्त, बक्र, शिशुपाल, कंश की हरदम गैल टकरणियां सो,<br>
            महाभारत का युद्ध कराया, करौं न दहल करणियां सो,<br>
            और भगत सुदामा यार थारे, तुम सच्चा  मेल करणियां सो,<br>
            ऐसा खेल करणियां सो, तुम मकखन मिसरी खाकै जी ।।1।<br><br>

            धना जाट कै मोती उगजे देखी काकर बो कै,<br>
            तनै भक्तजनों की टेर सुणी और दुष्ट मार दिये टोहकै,<br>
            मीरा नै भी याद करे थे भरी सभा में रोकै,<br>
            उस द्रोपदी की लाज बचाई टेर सुणी खुश होकै,<br>
            सारा देश दिखा दिया मोह कै कुरूक्षेत्र मैं जा कै जी ।।2।<br><br>

            नरसी जी का भात तनै अपणे हाथां भरवाया था,<br>
            महाभारत का युद्ध तनै अपणे हाथां करवाया था,<br>
            दुर्योधन का मान मार दिया चढता शिखर गिराया था,<br>
            भष्मासुर भी भष्म  तनै अपणे हाथां करवाया था,<br>
            अपणा रूप दिखाया था, तनै मां कानी मुहं बा कै जी ।।3।<br><br>

            गऊ ब्राहम्ण साधु के ऊपर यो कलू कहर सा तोलै,<br>
            मर्द की निन्दा करै स्त्री  रहकै परदै ओलै,<br>
            फेर उंचा के संग नींच बठकै, नींच उचं बण बोलै,<br>
            श्री लखमीचन्द  छन्द, काफिये न्यारे-न्यारे खोलै,<br>
            पडी नैयया मझदार मैं डोलै, तुम बली लगाओ आकै जी ।।4।<br><br>




    </font>
    </body>








    </html>

</font>
</body>








</html>