<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- सेठ लोभीलाल बिना की बात सुनकर शर्मा गया और डर गया। उसने लकड़हारे को एक एक पैसे का हिसाब चुका दिया। बीना और लकड़हारा अब खुशी-2 कुटिया में आते हैं तो बीना पिछले वक्ते को याद करके क्याा कहती है।</b><br><br>
मा‍त-पिता हों जन्म  देण के, ना कर्मां के साथी,<br>
सतगुरू ज्ञान विचार बिना, कोए बणता नही हिमाती ।।टेक।।<br><br>

जो सतगुरू नै परख दिया, वो खोटा ना रहणे का,<br>
जो मालिक नै बढा दिया, वो छोटा ना रहणे का,<br>
चतुर आदमी कार पशु, कदे मोटा ना रहणे का,<br>
जडै पतिभर्ता धर्म बणया रहै, उडै टोटा ना रहणे का,<br>
जै टोटा भी आज्याम तै, बीर नै चाहिए बज्र केसी छाती।।1।।<br><br>

सतगुरू जी की आज्ञा बिन, के कला सवाई हो सै,<br>
12 वर्ष तै ऊपर रोगी, आपणी आप दवाई हो सै,<br>
बेटी धी नै लेण देण की, मान बड़ाई हो सै,<br>
बख्त  पड़े पै काम लेण नै, या कष्टई कमाई हो सैं,<br>
बिना कमाये ना कुटम्बै कबिला, ना कोए गोती-नाती।।2।।<br><br>

लोभी लाल का कमा-कमा, घर ठाढा भर राख्याा था,<br>
लाकडियां के बोझ तलै, करडा सिर राख्याक था,<br>
परमेश्वंर नै दिवा दिया, जो कुछ मनै कर राख्याय था,<br>
छन-कंगन भी छुटा लिया, जो गिरवी धर राख्या था,<br>
फेर मर्दाना भेष तारकै, उसनै लाली घूंघट गाती।।3।।<br><br>

परमेश्वदर नै दिवा दिया धन, जो कुछ खो राख्या3 था,<br>
बालकपण मैं दया लई, क्यूंसके सब दुख रो राख्याय था,<br>
मानसिंह सतगुरू के आगै, न्यूंल जंग झो राख्याा था,<br>
लखमीचन्दस तू काट लिये, तनै जो कुछ बो राख्याा था,<br>
काटण खातिर खेत बता दिया, दे दी ज्ञान दरांती।।4।।<br><br>


</body>








</html>