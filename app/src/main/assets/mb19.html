<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :-  राणा मीरा के पिता को पत्र लिखता है ।</b><br><br>

    जिसकै बेटी घरां श्याणी उसनै नीदं किसी आणी,<br>
    चाहिये रोटी भी ना खाणी, राणी डूबगी कती  ।।टेक।<br><br>


    शिकारी नै हूर तला पै फेटी, भूप नै रीत जगत की मेटी,<br>
    बेटी किसकै भरोसै जाई, तनै या इब तक कोन्या ब्याही,<br>
    मीराबाई जिसी लुगाई, बताई जोर की सती ।।1।<br><br>


    इस लड़की नै ब्यादे मेरै, और के या द्रव कमावैगी तेरै,<br>
    गेरै इज्जत मै मल मूत्र , मतना दिए बात का उत्तर,<br>
    करकै म्हारे गेल्यां  सुत्र-पुत्र जन्मैगी जती ।।2।<br><br>

    इसा ना सूं  मैं गाली बकदूं, सहम मै ओछी मन्दी तकदूं,<br>
    लिखदूं चिटठी लेकै जाईये, राजा पाछै भोजन खाइये,<br>
    कुछ पुण्य मैं पैसा लाइये, चाहिये टोहवणा पति  ।।3।<br><br>


    या भोगैगी ऐश आनन्द नै, ओढैगी ब्याह शादी के कन्ध नै,<br>
    माला लखमीचन्द नै टेरी, अर्जी चिट्ठी मैं लिख गेरी,<br>
    लागै धर्मराज घर फेरी, तेरी होगी के गति ।।4।<br><br>




</font>
</body>








</html>