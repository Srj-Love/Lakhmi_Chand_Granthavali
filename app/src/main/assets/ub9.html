<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>ऊंच नीच कर सब जीवों में भिन्न-2 स्प दिखाये,<br>
    रिषभदेव सत स्वरूप हरि नैं पुत्रों को सिखलाये  ।।टेक।<br><br></b>
    चेत अचेत प्राणियों में अस्थावर शुद्ध होते,<br>
    इनसे बड़े सर्पादिक जंगम जीव ठिकाणां टोहते,<br>
    पशुओं मैं पशु ज्ञान युक्त फेर मनुष्य जंग झोते,<br>
    मनुष्यों मैं वो श्रेष्ठ मनुष्य जो सुकर्म के फल बोते,<br>
    जैसे कर्म करे बन्दे नै वैसे ही फल पाये ।।1।<br><br>

    मनुष्यों से श्रेष्ठ भूतगण आदि फेर गन्धर्व गण मानो,<br>
    गंधर्वों गणों से सिद्धगण अच्छे फेर गण किन्नर पिछाणों,<br>
    किन्नर गणों से भी असुर गण अच्छे फेर देवता जानो,<br>
    देवताओं में इन्द्र बड़े फेर ब्रह्मपुत्र दक्ष बखानो,<br>
    दक्षादि नै सृष्टि बढा कै यज्ञ के कर्म कराये  ।।2।<br><br>

    दक्षादि से शिव शंकर बड़े जो ब्रह्मा से बर पाते,<br>
    ब्रह्मा से सत विष्णु बड़े जो उनका पूजन चाहते,<br>
    सत विष्णु से बड़े ब्राह्मण गण जो सबके पूज्य कहाते,<br>
    ब्रह्म रूप सतगुण की खुराक जो ब्राह्मण भोजन खाते,<br>
    यज्ञ हवन तप भजन व्रत मैं ब्राह्मण बिन होते ना मन के चाहे ।।3।<br><br>


    वेद रूपी प्राचीन मूर्ती जो ब्राह्मण धारण करते,<br>
    मन इन्द्री को रोक पवित्र सतगुण हृदय धरते<br>
    सत्य दया तप संतोष प्रताप जो आठ गुणों में फिरते,<br>
    राज द्रव धन इच्छा बिन न्यूं सबर से कारज सरते,<br>
    इन ब्राह्मणां बीच वास विष्णु का न्यूं ब्राह्मण बड़े बताये  ।।4।<br><br>

    बेशर्म बेहया कुकर्मी आपे को बड़ा जिताते,<br>
    ब्राह्मण बीच बास विष्णु का जिनको नीच बताते,<br>
    ले खड़ताल हारमोनियम ढोलक कहकै पोप खिजाते,<br>
    लखमीचन्द की भी धी बेटी करैं औरां नै तै घणां सताते,<br>
    एक दयानन्द का ओड़ा ले कै हम सुते आण जगाये  ।।5।<br><br>



</font>
</body>








</html>