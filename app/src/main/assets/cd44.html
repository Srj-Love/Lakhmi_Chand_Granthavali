<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    आगै डोला जब चालैगा पहलम सुण मेरी बात जले,<br>
    इस राणी का शीश काट दे जब चालूं तेरी साथ जले ।।टेक।<br><br>

    इसनै तू काढ पकड़ कै चोटी, इसकी तूं काट बणादे बोटी,<br>
    शौक दूसरी घर में खोटी,  सेधगी दिन रात जले  ।।1।<br><br>

    भरणी पड़ैगी रोज तवाई, बता मैं कद लुग करूंगी समाई,<br>
    या कहैगी तनै ब्याह कै ल्याई, रोज हिलावै हाथ जले ।।2।<br><br>

    दिल पै पत्थर धरणा होगा, जिकर तलक भी ना करणा होगा,<br>
    कदे बिन आई मैं मरणा होगा, रोज फुकैगा गात जले ।।3।<br><br>

    लखमीचन्द ठीक बताया सांगी,  मैं इसी ना सूं भूखी नांगी,<br>
    उल्टी घर नै चाली जांगी, के बिगड़ै मेरी जात जले  ।।4।<br><br>



</font>
</body>








</html>