<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


    <b>वार्ता :— हंस ने कहा कुन्दनपुर के राजा भीमसैन की लड़की दमयन्ती तुम्हारे रूप से मिलती जुलती है। मैं उससे तुम्हारी जोट मिला दूंगा, अब वह हंस अपने दूसरे साथियों के पास गया और क्या कहता है।</b><br><br>

    आओ रै! हंसों विदर्भ देश, कुन्दनपुर नगरी चलैं जी ।। टेक ।।<br><br>

    जो दमयन्ती के दर्शन पाले, देवतां तक के मन भरमाले,<br>
    हूर के लम्बे—लम्बे काले घूमर वाले केश,<br>
    दर्शन करते-ऐ दुख टलै जी ।।1।।<br><br>

    बचग्या मैं मरने के भय से, नल की जोट मिलादूं ऐसे,<br>
    जैसे, कवंल खिलै जल मैं प्रवेश,<br>
    चन्द्रमा ज्यूं घन मैं खिलैं जी ।।2।।<br><br>

    चीज सै वा दुनियां मैं अनमोली, ह्रदय बीच ज्ञान श्यान की भोली,<br>
    जिस की मीठी बोली, दिल मैं पाप का ना लेश,<br>
    दमयन्ती तै चल मिलैं जी ।।3।।<br><br>

    कहैं लखमीचन्द प्रेम की बाणी, जब मिलै नल की जोट निमाणी,<br>
    जब दमयन्ती बणज्यागी राणी, करकै हूरां केसा भेष,<br>
    दोनों घर दीपक बलै जी ।।4।।<br><br>


</font>
</body>








</html>