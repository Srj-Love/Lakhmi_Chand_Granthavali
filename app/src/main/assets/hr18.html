<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- रांझा हीर को कहता है ।</b><br><br>

    तेरे डोले के आगै गिरग्या परी, मुझे ठोकर से ठकुराती चली जा,<br>
    तू चल पड़ी अटखेड़े हीर कुछ पाली को जतन बताती चली जा  ।।टेक।<br><br>

    तेरे रोशे में भरकै, इब दिखादूंगा मरकै,<br>
    बेशक खंजर चलै मेरे सिर उपर कै,<br>
    देज्या  मिट्टी का दाग जनाजे पै धरकै,<br>
    पक्की कबर बना दफनाती चली जा  ।।1।<br><br>

    अब जांऊ कहां, रस्ता दीखै भी ना,<br>
    इससे अच्छी जगह और मिलेगी कहां,<br>
    कहैगें हीरे नै रांझा खपाया था यहां,<br>
    दुनिया देखै और लखाती चली जा  ।।2।<br><br>


    छोड़ी कुल की रशम, मिला काणा खसम,<br>
    लेकर कै दिल को फेर लकोहती चसम,<br>
    परचे दूंगा इमानी तेरे सिर की कसम,<br>
    दुनिया जियारत करै सिर झुकाती चली जा ।।3।<br><br>
    तेरे मन की लहूं था, दुख दर्द सहूं था,<br>
    लखमीचंद कहै मैं तो पहले ही कहूं था,<br>
    जिस ढारे के अन्दर पड़ा रहूं था,<br>
    उस ढारे कै आग लगाती चली जा  ।।4।<br><br>



</font>
</body>








</html>