<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b> वार्ता :- अब अर्जुन भीम से क्या कहता है :-</b><br><br>




    कर्ण की बातां पै भाई धर कै देख्या ध्यान,<br>
    झूठी कदे पड़ज्या बड़े भाई की जबान    ।।टेक।<br><br>

    कर्ण नै बोल निशाने मारे, जिगर म्हारे इन बोलां तै स्यारे,<br>
    सब अस्त्र शस्त्र तारे जितना लड़ाई का समान  ।।1।<br>

    आज हम सबर शान्ति धारैं, कदे न कदे फिर बाजी नैं मारैं,<br>
    पर प्रण नैं नहीं हारैं, चाहे छूटज्या जिहान  ।।2।<br>


    इनकै सै भूख राज की गहरी, बख्तक पै ये डंक मारज्या। जहरी,<br>
    अरै लूटण खातिर बैठी बैरी ठगा की दुकान  ।।3।<br>

    लखमीचन्द जल दूध छणा दे, न्यारे-2 हर्फ गिणादे,<br>
    जाणूं के तै के बणादे, तेरी माया हे भगवान  ।।4।<br><br>





</font>
</body>








</html>