<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता:-  द्रोपदी की बात सुनकर कीचक ने क्या कहा :-</b><br><br>


    धन्य भाग आज तू म्हारै आगी रै, तनै जितणे कदम धरे सै,<br>
    वैं सिर मेरे पै  ।। टेक ।<br><br>

    तू खड़ी मेरी रूब-रूब, रहा था अधम बिचालै डूब,<br>
    इब मेरै खूब आनन्दी सी छागी रै, जब तेरे पैर आण फिरे सैं ,<br>
    राण्डू डेरे पै ।।1।<br><br>

    हम बस होगे तेरे नूर कै, क्यूं हांडै सै  दूर-दूर कै,<br>
    उस दिन तू घूर-घूर कै खागी रै, भीतरले मैं जख्म करै सै,<br>
    लाली चेहरे पै ।।2।<br><br>

    झोंके लगैं थे पवन की साथ, पतली कमर गोरा गात,<br>
    आज मेरी एक बात समझ में आगी रै, जितने धन माल भरे सै,<br>
    ल्या वारूं तेरे पै ।।3।<br><br>

    लखमीचन्द राजी गाणे तै , दुख पाग्या मैं तेरे दुर्बल बाणे तै,<br>
    तेरे आणे तै किस्मत जागी रै, हुए सूके धान हरे सैं,<br>
    मेरे फूटे झेरे पै  ।।4।<br><br>






</font>
</body>








</html>