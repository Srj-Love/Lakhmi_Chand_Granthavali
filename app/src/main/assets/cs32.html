<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- सोमवती स्नान करने लगी तो धोखे से तारा देखती है कि सोमवती का बाई जांघ पर काला तिल है। अब सोमवती तारा की विदाई करते समय कहती है कि बुआ जी राजी होकर जाना। दूसरी तरफ शेरखां ने बादशाह के सामने फटका कटार रख देता है। और कहता है कि ये सब मै चापसिंह की छत्राणी के पास से लाया हूं। चापसिंह ने फटके-कटार को मानने से इन्कार करता है तो शेरखां तिल का निशान की कहता है तो चापसिंह क्या कहता है।</b><br><br>


    सभा में तिल का सुणा निशान, झड़गी चेहरे की लाली,<br>
    कद्र रजपूतां की घटी ।। टेक ।।<br><br>

    मै डोब्या तेरे एतबार नै, दुख दे दिया ब्याही नार नै,<br>
    मारने गए मृग भगवान, सीता छल करकै ठाली,<br>
    रावण पहूंचा पंचवटी ।।1।।<br><br>

    तूं मनै दीन दुनी तैं खोगी, डाण मार्ग मै कांटे बोगी,<br>
    होगी सोमवती बेईमान, शेरखां बण बैठा बाली,<br>
    तेरी सुग्रीव तै प्रीत हटी ।।2।।<br><br>

    शेरखां दरबारां में सजग्या, ढोल तेरी बदनामी का बजग्या,<br>
    विक्रम तजग्या महल मकान, बकी थी पिंगला नै गाली,<br>
    भरथरी नै पाछै जाण पटी ।।3।।<br><br>

    गळ मै घलया विपत का फन्द, म्हारे सब छूटगे ऐश-आनंद,<br>
    लख्मीचन्द धरै तेरा ध्यान, दुर्गे तूं दंगल मै ध्या ली,<br>
    तेरी कलयुग मै जोत डटी ।।4।।<br><br>




</font>
</body>








</html>