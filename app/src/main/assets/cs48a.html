<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>धर्म पै डटी भतेरी नार, एक तू डटगी तै के होग्या ।। टेक ।।</b><br><br>

    सती अनसुईया ऋषि की शरण मै, बहुत साल तक रही परण मै,<br>
    ध्यान था अत्री जी के चरण मै, दई थी आधी उमर गुजार,<br>
    राम नै तू रटगी तै के होग्या ।।1।।<br><br>

    या पतिव्रता की मजबूती, तू समझै सै बात कसूती,<br>
    उतानपाद की नार सुनीती, वा बालम नै दई बिसार,<br>
    एक तू मिटगी तै के होग्या ।।2।।<br><br>

    शिव नै सुती राड़ जगादी, प्रीती शक्ति के संग लादी,<br>
    धूणें पै तै फेर वा अलग हटादी, 108 बार लिऐ सिर तार,<br>
    एक बै तू कटगी तै के होग्या ।।3।।<br><br>

    गुरू मानसिंह समझादे, लख्मीचन्द नै पतिव्रता आळे कायदे,<br>
    श्री कृष्ण जी छोड गए राधे, कुब्जा संग करकै नै प्यार,<br>
    एक तू न्यारी पटगी तै के होग्या ।।4।।<br><br>




</font>
</body>








</html>