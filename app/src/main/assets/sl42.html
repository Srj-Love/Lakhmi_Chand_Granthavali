<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब लकड़हारा बीना को क्याक कहता है ।</b><br><br>
हो बैठज्या कुटी मैं, आड़ै महल नहीं सै, बांदी करैं थी, वैसी टहल नहीं सै ।।टेक।।<br><br>
हंसणी कित संगत ली कांगा की, बितैगी लिखी हुई भागां की,<br>
वैं थारे नौ लखे बागां की, आड़ै सैल नहीं है।।1।।<br><br>
हम तेरे देख रुप नैं डरगे, न्यू मेरे फिकर जिगर नै चरगे ,<br>
थारे बिस्तर थे रूई केसे, वैं पहल नहीं सैं।।2।।<br><br>
हूर परी का मन मोहवण खातर,ना कोए चीज भलोवण खातर,<br> सोवण खातर, रूई केसे पहल नहीं सै।।3।।<br><br>

दुख म्य कटैगी उमर डेली, बहुत दिनां तीजण मैं खेली,<br>
तेरे संग की सहेली, तेरी गैल नहीं सै।।4।।<br><br>
लखमीचन्द छन्द का धरणा, ठीक चाहिए गालम सा भरणा,<br>
आड़ै घूँघट नहीं करणा, छोरे छैल नहीं सै।।5।।<br><br>
<br>-गालम = ईंट बनाने का समचा</b><br><br>




</body>








</html>