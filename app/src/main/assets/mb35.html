<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- डोले से उतारने आई औरतों ने क्या कहा : -</b><br><br>

    दुनियां में रूके रोले की बीर मीराबाई सै,<br>
    चालों री लुगाईयो देखैगे वा के-के लाई सै  ।।टेक।<br><br>

    धन-धन म्हारे भाग इनै पां टेके आण कै,<br>
    कुणबा राजी होज्या जब चलै घूंघट ताण कै,<br>
    सब तै सुथरी जाण कै राजा नै ब्याही सै  ।।1।<br><br>

    तील रेशमी पहर रही, सिर पै हरी-भरी खेशी,<br>
    होठां पै पाना की लाली दांतां पै मेषी,<br>
    मीरा केसी इस दुनियां में ना और लुगाई सै  ।।2।<br><br>

    सौ बुगचां मैं तील रेशमी न्यारी धर री सै,<br>
    हीरे-पन्ने मोहर अशरफी चाला कर री सै,<br>
    100 डाल्या मैं भर री घणी मिठाई सै ।।3।<br><br>

    लखमीचन्द नै कहैं बेकूफ, कसर आवाज की,<br>
    पुरजे ऊपर देखी जा अकल घड़ी साज की,<br>
    कुछ महारे महाराणां महाराज की तकदीर सवाई सै  ।।4।<br><br>



</font>
</body>








</html>