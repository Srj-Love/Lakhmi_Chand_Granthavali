<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>जिननै ना योग क्रिया का ज्ञान, नफा के कान पड़ावण तै  ।।टेक।<br><br></b>
    उरे तै गया चला आया परे तै , के कायदा न्यूयें जियें मरें तै ,<br>
    सेवा करे तै डटज्या ध्यान, समझ कै गुरू बणावण तै  ।।1।<br><br>
    भीष्म योगी घरां रहया, कान पड़ाए ना बण में गया,<br>
    योगी कहा गया कृष्ण भगवान, हटया कद रास रचावण तै ।।2।<br><br>

    गाड़ दयो ज्ञान रूप की धूणी, तोड़ दयो मोह ममता की जूणी,<br>
    ना तै होज्या दूणी अकल बिरान, टांट पै लटा बधावण तै  ।।3।<br><br>

    लखमीचन्द गुण खोसया करै सै, पहलम मोह ममता नै मोशया करैं सै,<br>
    ना तै न्यूुऐ भोसया करै श्वान, घर-घर अलख जगावण तै ।।4।<br><br>



</font>
</body>








</html>