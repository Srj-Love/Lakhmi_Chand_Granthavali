<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब ताराचन्द मऩ्शा सेठ को क्या कहता है।</b><br><br>

    मंशा सेठ स्वर्ग केसा धाम, किन्हीं ताराचन्द नै झुक, तूं लेले राम-राम ।। टेक ।।<br><br>

    सेठ थड़े का मोदी बणकै, बही पै हर्फ लिखै गिण-गिणकै,<br>
    झट नाड़ उठाई सुणकै, सच्चै राम जी का नाम ।।1।।<br><br>

    ताराचन्द झुकण लगे जाकर, सेठ जी देखै नाड़ उठाकर,<br>
    भागे नौकर-चाकर, लगे सेवा करण तमाम ।।2।।<br><br>

    मेरा पहलम के-सा नही सै डिठोरा, रहया ना दुनिया मैं धर-धौरा,<br>
    सेठ मेरा जी लीकड़ण नै होरया, रोवते नै कोली भरकै थाम ।।3।।<br><br>

    रक्षक मेरे दर्द का बणले, एक-एक बात ध्यान तै गिणले,<br>
    उठकै एक ओड़ नै सुणले, एक सै तेरै गोचरी काम ।।4।।<br><br>

    लख्मीचन्द कहै तेरा सहारा, तू मेरे दिल का सच्चा प्यारा,<br>
    बेटा गिरवी धरणे आरया, वे छूटगे ऐश-आराम ।।5।।<br><br>


</font>
</body>








</html>