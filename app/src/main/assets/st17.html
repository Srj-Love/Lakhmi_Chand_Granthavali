<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब मंशा सेठ ने ताराचन्द का बड़ा आदरमान किया और पूछा कैसे दर्शन दिऐ, तो सेठ ताराचन्द ने कंगाली का जिकर करते हूए क्या कहा।</b><br><br>

    एक चीज सै अनमोल, इसनै गहणै धरले,<br>
    टोटे मैं मरूं सूं, मेरी दया करले ।। टेक ।।<br><br>

    किसे चीज का घाटा ना था, खांणे-पीणे का,<br>
    इब रास्ता टोहूं, अपणे मरणे-जीणे का,<br>
    अपणे तै हिणे का, ठाढा खोस घर ले ।।1।।<br><br>

    हरीराम बिन कोंण बिगाड़ै, मेरी फूलवाडी नै,<br>
    रोवतां फिरूं सूं, अपनी किस्मत माड़ी नै,<br>
    बन्दे की बिगाड़ी नै, समार हर ले ।।2।।<br><br>

    बहूत से करैं थे गुजारा, म्हारै लाग कै,<br>
    डूबग्या मझधार मै, किनारै लाग कै,<br>
    तेरै काट कै सहारै लाग कै, मेरा लोहा तरले ।।3।।<br><br>

    लख्मीचन्द गुरू की बाणी, चित म्य धारैगा,<br>
    टोटा रोकै चाल्या जा, के जी तै मारैगा,<br>
    ईश्वर तारैग, बेड़ा पार परले ।।4।।<br><br>



</font>
</body>








</html>