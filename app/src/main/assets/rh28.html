<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- अब राणी मदनावत माली से क्या कहती है।</b><br><br>


बोई काट लई रे! माली, धरती पाट लई रे! माली,<br>
किसनै डाट लई रे! माली, मोह की झाल बता ।। टेक ।।<br><br>

मनुष्य का ना जोर कर्म कै आगै, चोट नै वो जाणै जिसकै लागै,<br>
शरीर मै क्या जागै और क्या सोता है, क्या मरता और क्या होता है,<br>
क्या हंसता और क्या रोता है, करकै ख्याल बता ।।1।।<br><br>

मेरे जिसी ना और कोए निर्भाग, जगत मै बूरी पेट की आग,<br>
वो नाग जला मनै क्यो ना खाता, छूटा दिया बेटे का नाता,<br>
वा के फेर जिवती माता, जिसका मरज्या लाल बता ।।2।।<br><br>

मेरे जिसी ना दुखिया और, मेरी रेते मै रलगी बोर,<br>
दे कै जोर काल लूटै सै, मुश्किल तै ममता छूटै सै,<br>
खाली लाण का के उठै सै, जब झड़ज्यां बाल बता ।।3।।<br><br>

लख्मीचन्द मै रोऊं चित नै भें कै, बैठ गई बेटे का गम खे कै,<br>
ले कै जन्म जीव दुख मै फहरया सै, बिना पते की तूं कहरया सै,<br>
बिना दोष कोण रहरया सै, वो माणस चाल बता ।।4।।<br><br>




</body>








</html>