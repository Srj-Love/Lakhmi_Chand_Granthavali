<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b> वार्ता :- अब भूपसिंह की बहू कुन्दनलाल की सेठाणी को क्या
    कहती है ।</b><br><br>



    हे गिरकाणी मेरा छोटा देवर बैरी सै, मेरै मतना मारै बोल ।।टेक।<br><br>

    मतना मारै चोट जिगर में, साची बात बताई घर में,<br>
    मैं स्यारणी हे कसर कोणसी रैहरी सै, दयूं धन की बोरी खोल ।।1।<br><br>

    कईं बै कहली सै रो-रो कै, देखली बात जिगर की टोह कै,<br>
    हे मरज्याणी, कई बै शादी की ठहरी,<br>
    जले का कोन्या पाटया तोल ।।2।<br><br>

    कई बै होली ब्याह की तकरार, कदे जाणै ना एक आध बार,<br>
    हे भरपाणी, जाणू जल की भरी जलैहरी सै,<br>
    तनै कर लिया डामाडोल ।।3।<br><br>

    लखमीचन्द कर्म का सौदा, जले के ब्याह करवादूं चौदाह,<br>
    हे बणयाणी, जला इसे शुभा का जहरी सै,<br>
    ऊं तै हीरा सै,अनमोल ।।4।<br><br>


</font>
</body>








</html>