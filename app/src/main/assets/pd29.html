<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- चन्द्रदत्त कहने लगा कि भाई रणबीर सिंह मैं तेरी बात को
    ठीक तरह से नहीं समझ पाया हूं, तुम मुझे सब हाल खोलकर
    सुनाओ कि तुम्हारे साथ क्या हुआ । अब रणबीर बार-बार
    चन्द्रदत को क्या बता रहा है :-</b><br><br>


    आंख कसूती काढ़ी आड़ी, ठाड़ी चोट जिगर पै लागी,<br>
    जुल्फ नाग सी कैहरण जहरण, बैरण मौत कड़े तै आगी ।।टेक।<br><br>

    रूप जाणूं चढ़रया चांद कला पै, मेरी सुरती सै हरी मल्हान पै ,<br>
    गई छोड़ तला पै, मरे नै, धरे नै, परे नै, फूल बगा कै भागी  ।।1।<br><br>
    गहणा पहरे एक धड़ी थी,  रंग खिलरा जाणू फूलझड़ी थी,<br>
    लवै भिड़ी ना दूर खड़ी थी, वा दूर तै हूर घूर कै खागी ।।2।<br><br>
    दर्शन कर लिया इसी बीर का, मेरै होरया जख्म  इश्क तीर का,<br>
    कितै करूं शरीर का ढेर, फेर या शेर की ज्यान मुफ्त में जागी ।।3।<br><br>

    लखमीचन्द गुरु का दास, कर ईश्वर का भजन तलाश,<br>
    आश मिलण की सै मनै,  रै मनै, जै मनै हूर फेर कै पागी ।।4।<br><br>

    लखमीचन्द ना बखत टलन का, इब रुत आरहा फूल खिलण का,<br>
    उसतै चाव मिलन का, सै मनै रै, रै मनै रै, जै मनै रै,<br>
    हूर फिर कै पागी ।।5।<br><br>

</font>
</body>








</html>