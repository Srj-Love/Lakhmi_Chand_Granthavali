<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- अब सेठ ताराचन्द हिम्मत करके चन्दगुप्त लेकर हापुड़ चल पड़ते है।</b><br><br>

    करकै दूर जिगर के धड़के नै, लेकै चाल पड़या लड़के नै,<br>
    सून्ना घर दीखै तड़के नै, जब क्यूकर के होगी ।। टेक ।।<br><br>

    लगे दाग कड़ै धोऊंगा, जगह इब हापूड़ मै टोहूगां,<br>
    रोऊंगा किस्मत हेठी नै, धन-धन सेठाणी ढेठी नै,<br>
    बेच गेरै बेटा-बेटी नै, टोटे का रोगी ।।1।।<br><br>

    प्यारे लोग बणे सब बैरी, इज्जत कोडी की ना रहै रही,<br>
    ठीक दुपहरी सुबह-श्याम की, रीत छोड़दी धर्म काम की,<br>
    सीख बणियें हरिराम की, मनै दुनिया तै खोगी ।।2।।<br><br>

    सब प्यारा तै टूटग्या ताळक, करूं के लहू की बूंद सै मेरा बाळक,<br>
    हे! माळक तेरा शरणां होगा, दया करो ना तै मरणा होगा,<br>
    यो बेटा गिरवी धरणा होगा, मेरी किस्मत पड़कै सोगी ।।3।।<br><br>

    लख्मीचन्द दिये छोड़ उदासी, हम तै कुछ ना सेठाणी खासी,<br>
    शाबासी उस अकलबन्द की, बेटा दे दिया तज कार आनन्द की,<br>
    के ईज्जत थी ताराचन्द की, इन कामां जोगी ।।4।।<br><br>


</font>
</body>








</html>