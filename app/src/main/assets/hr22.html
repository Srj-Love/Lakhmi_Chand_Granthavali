<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :-  अब हीर अठखेड़े में पहुंच गई रांझा जंगल में
    एक फकीर सूरतनाथ के पास पहुंच गया और उसे कहने लगा ।</b><br><br>


    कान पड़ा लिए मोडा होग्या ओढ़ी कम्बली काली,<br>
    जिसकै लागै वो नर जाणै चोट आशकां आली  ।।टेक।<br><br>
    एक था मन्सूर अदम का लड़का इश्क ठिकाणा टोहया,<br>
    बाहण के रंग में आशिक होग्या काट लिया जिसा बोया,<br>
    बाप कहै सूली तुड़वा द्यो जन्म करम सब खोया,<br>
    पत्थर मारे जब ना रोया, फूल लग्या जब रोया,<br>
    बाहण के रंग में आशिक होग्या देख अंश की थाली  ।।1।<br><br>

    लैला कारण मजनू नै भी लेणी पड़ी फकीरी,<br>
    डाभ जामगी डीमक लागी मुश्किल मिलती पीरी,<br>
    आशिक बण फरहाद कत्लर हुआ ज्यान समझ ली शीरी,<br>
    हीर के कारण रांझे नै भी लेणी पड़ी फकीरी,<br>
    बारा साल तक झग स्याले में रहा भैंसिया पाली ।।2।<br><br>
    कातिक की पूर्णमासी काली घटा बणा कै छोडी,<br>
    घटण बढ़ण का देश चांद की तिथि गिणा कै छोडी,<br>
    शुक्ल पक्ष की चौदस के दिन म्यांग जणा कै छोडी,<br>
    अमावस के दिन धर्म का करें खाक बणा कै छोडी,<br>
    काणे के घरां के ईद मनाएं चाली।। 3।।<br><br>


    कदे जन्मता कदे मरता यो कोढ मेरी काया मैं,<br>
    हिरणी केसा बच्चा बणग्या बहुत-सा दुख पाया मैं,<br>
    कदे गर्मी कदे सर्दी और कदे छाया मैं,<br>
    लखमीचन्द कह जीव का बचणा मुश्किल सै माया मैं,<br>
    जड़ै भरत के दिल पै चोट लगी थी वा सब तै जगह निराली ।।4।<br><br>

</font>
</body>








</html>