<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- चन्द्रकिरण मदनसैन को कहती है ।</b><br><br>

    तनै के सोची निरभाग फिरण लगया तरहां हंडेरू की,<br>
    तनै के इस घर बिन सरज्यािगा  ।।टेक।<br><br>
    के मेरी आच्छी लगी ना टहल, यू के करण लगा मेरी गैल,<br>
    चिणा कै महल बसा लिए काग, फेर के खता पथेरू की,<br>
    बिन बरतैं घर गिरज्या,गा ।।1।<br><br>
    खोटा काम करै धिंगताणै, जले क्यूं ना दूध और पाणी छाणैं,<br>
    या तेरी धरी सिराणै पाग, जगहां रख पावे शेरू की,<br>
    मरूंगी जै छोड़ डिगरज्याजगा  ।।2।<br><br>
    जिसनै  कह तूं बिजली घन की, वा तेरी ज्योत काढ लेगी तन की,<br>
    जले सै या खांडू बण की आग, उड़ते पर जलैं पखेरू की,<br>
    भाई की सूं जलकै मरज्यागा ।।3।<br><br>
    लखमीचन्द छन्द नै धरगे, ऋषि बण तप करण डिगरगे,<br>
    बहोत से मरगे करकै लाग, या चोटी शिखर समेरू की,<br>
    तू इसा ना जो पार उतरज्यालगा ।।4।<br><br>


</font>
</body>








</html>