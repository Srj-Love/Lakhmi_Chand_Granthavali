<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता :-  द्रोपदी ने कीचक की एक बात भी नहीं सुनी । वह गुस्से में
    भरकर अपनी बहन सुदेशना के पास आया कहने लगा
    आज से इस दासी को महल में नहीं रखना यह बहुत ही
    खतरनाक औरत है परन्तु सुदेशना क्या कहती है ।</b><br><br>




    इसनै काढ़ महल तै बहार नार या जादूगरणी सै । टेक।<br><br>


    या अणदोषां नै दोषैगी तेरी बढती बेल मोसैगी,<br>
    तेरा खोसैगी हार सिंगार, भीतरलै पेट कतरणी सै  ।।1।<br><br>

    या करी कराई खोवैगी, घरां या बीज बिघ्न  के बोवैगी,<br>
    काल न तेरा मोहवैगी भरतार, झूठी राम समरणी सै  ।।2।<br><br>

    कहे की तू ना मानै अलझेडी , तनै  क्यों बाड़ विघन की छेड़ी,<br>
    कोए लेगा हेड़ी खेल शिकार, फिरै या सुन्नी हिरणी सै  ।।3।<br><br>

    गुरु मानसिंह छन्द कहै सैं, गुण-अवगुण की बात लहैं सै,<br>
    बहै सै त्रिवेणी केसी धार, किस विध पार उतरणी सै  ।।4।<br><br>






</font>
</body>








</html>