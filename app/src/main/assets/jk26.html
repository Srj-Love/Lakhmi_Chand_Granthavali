<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b> उड़ै ज्यानी आग्या धमल कै बाहर, स्याहमी दीवा चमकै  ।।टेक।</b><br><br>

    ओ किसा पैर धरै था डर डर, चालै ह्रदय में रट रट कै हर हर,<br>
    वो घर चौकस पाग्या, जड़ै बसते सुनार, न्यू झांकण लाग्या रै थमकै ।।1।<br><br>

    इब देखैंगे नई बाल भूख कै,  नहीं करैंगे काम चूक कै<br>
    उक कै ना खाली जागा रै छलिया का वार, चेहरा दूणा दमकै ।।2।<br><br>

    इब नहीं जांगे दूर दूर कै, देखेंगे एक जाल पूर कै,<br>
    हूर कै न्यूं बीझण लाग्या हुए छेक हजार, लकड़ी ज्यूं गलगी खमकै ।।3।<br><br>

    कद काटै ईश्वर दुख के फन्द नै, जाणै कद भोगैगे एश आनन्द नै,<br>
    लखमीचन्द छन्द न गाग्या बणकै ताबेदार, सतगुर सेवा में जमकै ।।4।<br><br>



</font>
</body>








</html>