<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b> वार्ता –  रांझा अब बूली को क्या जवाब देता है ।</b><br><br>
    मैं पाली वा घर आली न्यूं प्यार के हो सै,<br>
    धोखेबाज लुगाई का एतबार के हो सै  ।।टेक।<br><br>
    अपणे घरां बुलाकै नैं किसा नाश करया मेरा,<br>
    किसे दीन का ना छोड्या बता इब के हो मेरा,<br>
    इसी ऊत नै के बेरा दिलदार के हो सै  ।।1।<br><br>


    ठीक ठिकाणै होणा चाहिए ध्यान आदमी का,<br>
    बखत पडे पै देख्या जा सै ज्ञान आदमी का,<br>
    बेईमान आदमी का होशियार के हो सै  ।।2।<br><br>
    मालिक का घर एक समझ कै मेर करें जा,<br>
    कुमा-कुमा कै अपणे तन का ढेर करें जा,<br>
    मेर करें जा नौकर पर घर बार के हो सै  ।।3।<br><br>

    लखमीचन्द कह मेरी बुराई फैलगी सारै,<br>
    डूब मरण का हक हो सै जो परण नै हारै,<br>
    घरा बुला इज्जत तारै वो यार के हो सै  ।।4।।<br><br>

</font>
</body>








</html>