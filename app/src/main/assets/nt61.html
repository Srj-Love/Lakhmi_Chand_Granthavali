<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- फूलसिंह ने जब नौटंकी को तैयार होने के बाद देखा
    तो क्या: कहा ।</b><br><br>


    खोलते हें किवाड़, किसी बिजली सी चमकी ।।टेक।<br><br>
    हांडै सै छम-छम करती, किसी मुरगाई सी तिरती,<br>
    धरती ले ज्या बिवाड़, मैं भी गैल समाजयां दम की ।।1।<br><br>

    किसी दांता पै ला रही मेषी, मैं माणस परदेशी,<br>
    मुरगाई केसी नाड़, दिखावै धमकी ।।2।<br><br>

    बखत टाले तै कोन्या टलता, माणस ना आच्छी ढाल सम्भलता,<br>
    बलता रूप का मिराड़, परी नई रै किस्म की ।।3।<br><br>

    लखमीचन्द कहै बात सही, सतगुर जी की बाणी लही,<br>
    किसी रही दिदयां नै पाड, नाक जाणूं नोक कलम की ।।4।<br><br>


</font>
</body>








</html>