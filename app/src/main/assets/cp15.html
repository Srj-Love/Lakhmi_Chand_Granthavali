<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  दुशाशन अब अपने बारे में क्या कहता है ।</b><br><br>


    मेरे मैं ये गुण नीच पणे का, टुकड़ा बेशर्मी का खाईये सै  ।।टेक।<br><br>

    कर दिये जुए नै कंगाल, सारा जीत लिया धन माल,<br>
    एक बै सभा की स्याहमी चाल,<br>
    थारी जड़ उखड़ी ओड़ जमाईए सै ।।1<br><br>

    बड़ा रजपूत शूरमा नामी, मेरे मैं ना बल और दिल की खामी,<br>
    एक बै तू चल भाई की स्याहमी,<br>
    आज तू रूसी ओड़ मनाईए सै ।।2।<br><br>

    इब रोए तै नहीं डरूंगा, दूणां-2 जोश भरूंगा,<br>
    तनैं तरसाकै दुखी करूंगा, तू ठाड़या की बहू बताईए सैं  ।।3।<br><br>


    लखमीचन्द छन्द धरया करैं सैं,न्यू के रो कै मरया करैं सैं ,<br>
    दासी तै धोती करया करैं सैं,तनैं कित तील रेशमी चाहिए सै ।।4।<br><br>





</font>
</body>








</html>