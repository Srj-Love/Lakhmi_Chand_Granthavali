<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    रल मिल कै तीजन में डोलै, बीर सैन का हिरदा छोलै,<br>
    पदमावत गीतां में बोलै, सरबत भरया जबान में ।। टेक।<br><br>


    बीर सै चाल चलण में नेक, लाखां मैं देखण जोगी एक,<br>
    टेक में बोलै सब तै आगै, सुण सुण प्रेम गात में जागै,<br>
    एक आदी ब इसा चमका लागै, जाणूं बिजली असमान मैं ।।1।<br><br>
    उसकी खोगी मार नैन की, मेरी छुटवादी घड़ी चैन की,<br>
    दन्त सैन की पुत्री से रै, जाणू स्वर्ग लोक तै उतरी सै रै ,<br>
    इसी शान सकल की सुथरी से रै, जाणू किरण चमकती भान में ।।2।<br><br>

    देख सब मित्र प्यारे सगा लिये, हमनै काया में प्रेम जगा लिये,<br>
    लगा लिए सब दुनियां में फेरे, सौदागर धनवान भतेरे,<br>
    सब तरियां का सौदा ले रहे, पर यूं धन नहीं दुकान में। ।।3।<br><br>
    लखमीचन्द चन्द नै गाता, सतगुर जी को शीश झुकाता,<br>
    धन धन री बेमाता माई, क्यू,कर सुथरी श्यान बणाई,<br>
    पदमावत सी हूर लुगाई, टोहे तै मिलै ना जिहान में ।।4।<br><br>

</font>
</body>








</html>