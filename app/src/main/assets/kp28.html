<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    रै खुश हो कै  मुखड़ा धोले, साबुन धरा नीम की पेड़ी का  ।।टेक ।<br><br>

    धन-धन बेमाता माई, जिसनै  इसी सुथरी श्यान बणाई,<br>
    घड़कै खूब करी चतुराई, गोरा बदन ठाट ढंग नेड़ी का ।।1।<br><br>

    चमकती आई बिजली सी, आंगली दीखै मूंगफली सी,<br>
    मोटी-मोटी आंख डली सी, नाक जाणै असल चांचवा खेड़ी का  ।।2।<br><br>

    इब बोले बिन नहीं सरैगा, आश्क के जतन करैगा,<br>
    जिसकै लागज्या, तुरन्त मरैगा, भरी पिस्तौल निशाना हेड़ी का  ।।3।<br><br>

    बड़ी रंग रूप हुस्न  में चातर, चलैं जाणैं इन्द्र सभा की पातर,<br>
    अरै छोरे छारयां खातिर, यो छन्द लखमीचन्द अलछेड़ी का  ।।4।<br><br>






</font>
</body>








</html>