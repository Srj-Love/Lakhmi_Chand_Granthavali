<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :-  अब मन्दिर से बाहर निकली तो मीरा ने देखा कि तला
    के दूसरे किनारे पर शिकारी बैठे हैं और दूसरी
    तरफ मृग जल पी रहे हैं तो मीरां उन शिकारियों को क्या
    कहती है :-</b><br><br>



    कौण मृग मारण नै रे त्यार, आडै हुक्म नहीं मेरे बाप का जी ।।टेक।<br><br>

    या सै मेरे पिता की शिक्षा, मिलै मंगते भूख्या नै भिक्षा,<br>
    जीव की रक्षा चित मैं धारै, जब फन्द कटैगा,<br>
    तीनूं ताप का जी ।।1।<br><br>

    जले कड़वी नजर लखाओ मत, चिल्ले पै तीर चढाओ मत,<br>
    पाणी पीवती नै सताओ मत डार,<br>
    ना तै दंड मिलैगा इस पाप का जी ।।2।<br><br>

    या ईश्वर की चीज रूखाली, बड़ी दया दृष्टि करकै पाली,<br>
    गाली खावोगे दो चार, कौण नगर घर आप का जी  ।।3।<br><br>

    लखमीचन्द यम के दूत पकड़ करैं आगै, बता इनके आगे तै कित भागै,<br>
    लागै तेरै यमदूतां की मार, कोण रूक्का सुणैगा विलाप का जी  ।।4।<br><br>




</font>
</body>








</html>