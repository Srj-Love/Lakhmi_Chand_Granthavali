<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- काफी समय हो जाता तो एक दिन चापसिंह मनमन क्या सोचता है।</b><br><br>


    लड़का फिकर करै मन-मन म्य, कदे पड़ज्या मनोरथ रीता,<br>
    रहते हुए चापसिंह नै, यो पांचवा महीना बिता ।। टेक ।।<br><br>

    मेरै उठै सैं झाल बदन म्य, ना कुछ बाकी रहरी तन म्य,<br>
    जैसे रामचंद्र तड़पे थे बण म्य, रावण कै भटकै थी सीता ।।1।।<br><br>

    पतिव्रता का ध्यान सही हर पै, लागरी सै चोट जिगर पै,<br>
    जिसकी बहू एकली घर पै, वो माणस के फिरै सै जीता ।।2।।<br><br>

    सहम कित करूं शरीर की ढेरी, चिंता घर की सै शाम-सवेरी,<br>
    मेरै उठै झाल भतेरी, अग्नि का रहया लाग पलीता ।।3।।<br><br>

    सतगुरु जी नै ज्ञान बांट दिया, लख्मीचन्द नै तन्त छांट दिया,<br>
    जैसे श्री कृष्ण नै फंद काट दिया, अर्जून को सुणा कै गीता ।।4।।<br><br>



</font>
</body>








</html>