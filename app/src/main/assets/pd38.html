<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ता :- अब पदमावत की सखी क्याै कहती है ।</b><br><br>

    झूली गाई नहीं मनैं दुख तेरी ओड का भारया सै,<br>
    जिसकी मारी फिरै भटकती चाल बाग में आरया सै ।।टेक।<br><br>
    साहमी हो कै लड्या करैं नरमाणां आच्छा कोन्या,<br>
    जित दोवां की राजी हो धिंगताणा आच्छा कोन्या,<br>
    दूसरे का झूठा-कूठा खाणां आच्छा कोन्या,<br>
    भरी खाट पै किसी बीर का जाणां आच्छा कोन्या,<br>
    तनै न्यूं भी उसतै बूझी सै वो ब्या हा सै अक कंवारा सै ।।1।<br><br>

    सामण के महीने में लुगाई, सब झूलैं सब गाया करैं, <br>
    बूढी ठेरी और सवासण कंवारी तक भी चाहया करैं,<br>
    सासु सुसरे पींघ पाटड़ी ले कै मोल पुहचाया करैं,<br>
    किसे का सिन्धारा किसे की कोथली ले कै नाई जाया करैं, <br>
    तू डूब मरै नै तनै के बेरा इस महीने का ढंग न्यारा सै ।।2।<br><br>

    अपणे दुख नै आप ओटलें या मरदां की पोटी हो,<br>
    सब का भाव एकसा राखैं चाहे बड़ी चाहे छोटी हो,<br>
    मरदां की बुद्धि मर्दां धोरै जात बीर की खोटी हो,<br>
    सब की सुण कै अपनी कहदे ना सोच मर्द नै मोटी हो,<br>
    तू भी अपणी कह कै उसकी सुणले के गूंगी का गुड़ खारया सै ।।3।<br><br>

    पैदल भी चलणा होज्याण के रोज सवारी निम्भकया करैं,<br>
    बूछ बेहूदी पीहर में के ओड़ कंवारी निम्भीया करैं,<br>
    बाप तै कह कै ब्याह करवाले के ल्हुकमा यारी निम्भ या करैं,<br>
    ओढ बड़े घर कुणबे मैं के चोरी जारी निम्भगया करैं,<br>
    लखमीचन्द का दास तनैं सुलतान ज्यान तै प्यारा सै ।।4।<br><br>



</font>
</body>








</html>