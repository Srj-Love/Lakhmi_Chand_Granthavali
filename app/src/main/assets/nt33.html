<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b>वार्ता :-  फूलसिंह शहर छोड़कर मुलतान शहर को चल देता है।</b><br><br>

    लई मुलतान शहर की राही, जाणै कद हूर मिलैगी ।।टेक ।<br><br>

    घर तै चाल पड़या बुरे सौंण , लागी बेअदबी सी होण,<br>
    नौंटकी जाणैं कोण बताई, जाणै कितनीक दूर मिलैगी  ।।1।<br><br>
    देखैंगे नई प्रीत पाल कै, पहुंचना सै मुलतान शहर चालकै,<br>
    घाल कै आख्यां में सुरमां स्याही, हूर तै कद घूर मिलैगी ।।2।<br><br>
    जोड़ी ना सजती दो बिन, बात बणैं ना दूसरे के मोह बिन,<br>
    जोबन में भरी भराई, मद में कद भरपूर मिलेगी ।।3।<br><br>
    मेरे छुटगे ऐश आनन्द, गल में घला विपत का फन्द,<br>
    लखमीचन्द राख समाई,  कदे नै कदे जरूर मिलेगी ।।4।<br><br>

</font>
</body>








</html>