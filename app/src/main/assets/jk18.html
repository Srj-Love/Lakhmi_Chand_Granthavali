<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता : ज्यानी अब मालिन को क्या कहता है ।</b><br><br>

    जब ठहरूंगा तेरे पास मैं, मनैं लुहकमा बात बतादे ।। टेक।<br><br>

    किसे तै ना कहूं आण लई खींच,<br>
    कहूं तै सौ नीचा का नीच,<br>
    जो गुस्सा भरया तन के बीच, साराए जहर रितादे  ।।1।<br><br>

    मैं तनै बूझू बारम्बार, साची बात में के तकरार,<br>
    सै धम्मल का परिवार, उसका आच्छी ढाल पता दे ।।2।<br><br>

    रात नै के बीते उत्पात, जाणा दीखै उठ प्रभात,<br>
    जुणसी नहीं कहण की बात, उसनै साफ-साफ जता दे  ।।3।<br><br>

    लखमीचंद नै छन्द का ज्ञान,  गुरु बचन लिए सही मान,<br>
    कै लिकड़ी हो गलत जबान,  सारिए कर माफ खता दे  ।।4।<br><br>

</font>
</body>








</html>