<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


   <b> वार्ता :— पूर्णमल अपनी मौसी नूणादे को क्या कहता है।</b><br><br>

    तेरा पूर्ण पूत खड़या जड़ म्य, किसनै घूंघट ताण दिखावै सै ।। टेक ।।<br><br>

    एक बर बेटा कहकै नै बोल, क्यूं तन कर लिया डामांडोल,<br>
    पड़ै औली-सौली झोल तेरी कड में, तू पुचकारै सै के बहकावै सै ।।1।।<br><br>

    कुछ तै कर बेटे की री गौर, बदलगी क्यूं तोते बरगा त्यौर,<br>
    जाणू नाचै मोर सामण के झड़ म्य, किसनै करण नाच सिखावै सै ।।2।।<br><br>

    कुछ तै कर बेटे की ख्यास, करै नै ईश्वर का भजन तलाश,<br>
    चलै लाम्बे-लाम्बे सांस तेरे धड़ म्य, क्यूं तिरछी नजर लखावै सै ।।3।।<br><br>

    लखमीचन्द कहै छन्द की कली, सब ईश्वर कर देंगे भली,<br>
    जैसे फली तू लागरी केले की घड म्य, बिन माली किसनै तोड़ चखावै सै ।।4।।<br><br>



</font>
</body>








</html>