<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- फिर राणी मदनावत क्या कहती है।</b><br><br>


दूर तै बतला ले सजन, मैं कड़ै भाजकै जां सू ।। टेक ।।<br><br>

क्यों तनै गैर की ढांला तकली, तनै गाल हजारां बकली,<br>
एक नै ऐ खाकै छिकली, बतादे मै किस के छोरट खां सूं ।।1।।<br><br>

आज मेरी होगी बात कसूत, यो कुढा जाता दीखै ऊत,<br>
जिन के मरै गाभरू पूत, दिन-रात सूखती ना आसूं ।।2।।<br><br>

साजन समय आवणी-जाणी, तनै कोन्या बात पिछाणी,<br>
तेरी मै मदनावत राणी, पिया जी मैं मानस खाणी ना सूं ।।3।।<br><br>

मानसिंह उंचे दरजे मै, लख्मीचन्द नही हरजे में,<br>
सजन तेरे करजे मै, तेरे गैल बिकी थी मै वा सूं ।।4।।<br><br>






</body>








</html>