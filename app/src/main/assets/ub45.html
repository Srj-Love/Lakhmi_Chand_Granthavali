<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>कुटिल कुचलना एबदार नर लंगड़ा लुला काणां,<br>
    सब तै खोटी तरियां जिसमैं तेरा दासी का बाणां  ।। टेक।<br><br></b>

    खोटी बात कहणियां माणस सब तै खोटा हो सै,<br>
    छोटी बात कहणियां माणस बडे तै छोटा हो सै,<br>
    जाणूं सूं पर कह ना सकती दर्द भी मोटा हो सै,<br>
    एक बाप कै सौ बेटे सबका महर मलोहटा हो सै,<br>
    या कदे  तै रीत दिवाकर कुल की राज करै बड्डा स्याणा  ।।11<br><br>

    रामचन्द्र की कृपा तै मेरा होग्या मोक्ष मैं डेरा ,<br>
    जै ना ईश्वर अनुकूल होए तो लगै जन्म का फेरा,<br>
    जन्म भी हो तै सूर्य कुल मै सिर पटराणी का सेहरा,<br>
    सीता केसी बहू मिलै सुत रामचन्द्र सा मेरा,<br>
    जिस घर मैं इसे बहू बेटे हो तो मोक्ष का ठीक ठिकाणा   ।।2।<br><br>
    श्री रामचन्द्र मनैं मात समझ कै आच्छी कार करै सै,<br>
    रामचन्द्र के सुख मैं दुख हो तूं कौड त्यौहार करै सै ,<br>र
    कई बै तै  इस कौशल्या तै भी बढ़ कै प्यार करै सै,<br>
    हम मां मौसी सैं तीनों के मै एक व्यवहार करै सै,<br>
    कौशल्या केकई सुमित्रा हम सबकी आज्ञा पाणा ।।3।<br><br>

    जै ज्यादा तकरार करी तनै मार-मार हन दूंगी ,<br>
    कौशल्या जै प्राण तजै तै मैं अपणा मन दूंगी,<br>
    रामचन्द्र के उपर कै वार मैं ज्यान सुधा तन दूंगी ,<br>
    श्री रामचन्द्र का तिलक सुणुं तै मुंह मांग्या धन ढूंगी,<br>
    राम के भक्त खुश हों सुण कै लखमीचन्द का गाणा  ।।4।<br><br>



</font>
</body>








</html>