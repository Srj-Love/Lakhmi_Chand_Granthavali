<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- सूरजनाथ ने पूछा राझें सुलफा पीते हो, जवाब दिया नहीं जी ।</b><br><br>

    सुलफा तै बाबा जी में पिया हे ना करता  ।।टेक।<br><br>

    दीखो अकलमन्द घणे चातर, के बुद्धि पै पड़गे पात्थर,<br>
    सुलफा पीवण खातिर, चलम हाथ में लियाए ना करता  ।।1।<br><br>
    करया करूं गऊ ब्राह्मण की रक्षा,  घाल दियो ज्ञान शब्द की भिक्षा,<br>
    उल्टी शिक्षा तै बाबाजी मैं दियाए ना करता  ।।2।<br><br>
    सत्संग मै जाये बिना साधु के दर्शन पाए बिना,<br>
    अन पाणी खाए बिना यो नर जियाए ना करता ।।3।<br><br>
    लखमीचन्द आया थारी शरण में , आड़ै तै जन्मा सोये मरण मैं,<br>
    उल्टी तै करण नै मेरा हियाए ना करता  ।।4।<br><br>

</font>
</body>








</html>