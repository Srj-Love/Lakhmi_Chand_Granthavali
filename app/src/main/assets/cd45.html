<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- राजा मदनसैन ने चन्दकिरण को बहुत समझाया,
    परन्तु उसकी समझ में कुछ नहीं आई और राणी क्या
    कहने लगी ।</b><br><br><br>
    एक मर्द संग दो बीरां की मुश्किल यारी लागै,<br>
    दोनूआं मैं तैं एक राखले जुणसी प्यारी लागै  ।।टेक।<br><br>

 <b>राजा :-<br></b>

    के चाले की बात बणी सै, हम दो ठहरे या एक जणी सै,<br>
    या बोल की मीठी बहुत घणी सै, क्यूं  तनै खारी लागै ।।1।<br><br>

 <b>चन्दकिरण :-<br></b>

    रहण नै मनैं नहीं घर देगी, धड तै दूर शीश धर देगी,<br>
    मेरी रेह-रेह माटी कर देगी, जो तनै बिचारी लागै  ।।2।<br><br>

 <b>राजा :-<br></b>

    मत करै किसे बात का धड़का, यो केला सै मीठी घड़ का,<br>
    तनै दीखै सै पेड्ड़ा बड़ का,  मनैं केशर क्यारी लागै ।।3।<br><br>

 <b>चन्दकिरण :-<br></b>

    जै मेरा तेरे में रूख  होज्याबगा,  दूर मेरा सब दुख होज्या गा,<br>
    जिन्दगी भर का सुख होज्या गा, फेर बसण की बारी लागै ।।4।<br><br>

 <b>राजा :-<br></b>

    मुश्किल हुई झाल डाटूं तै, तू ना ठहरै जै मैं नाटूं तै,<br>
    आज ब्याही का सिर काटूं तै, या कार जगत में न्यारी लागै ।।5।<br><br>

 <b>चन्दकिरण :-<br></b>

    मेरे पै अहसान करै नै, एक खेत में खुद चरै नैं,<br>
    जिसी जाणै सै आप करै नै जुणसी बात व्यवहारी लागै ।।6।<br><br>

 <b>राजा :-<br></b>

    लखमीचन्द कर्म सै खोटा, जै काटूं शीश जुल्म सै मोटा,<br>
    तेरे बारे मैं दुख ओटया,  इब किस ढाल कटारी लागै  ।।7।<br><br>



</font>
</body>








</html>