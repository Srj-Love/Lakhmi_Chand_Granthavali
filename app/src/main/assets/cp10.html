<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:-  पृतकामी दूत क्या कहता है ।</b><br><br>


    शेरां गेल्यां शेर लड़ा करैं, छत्री गेल्या छत्री लड़ते,<br>
    म्हारा धर्म सै टहल करण का, बणकै दास चरण में पड़ते ।।टेक ।<br><br>


    सुनार सोना शुद्ध छांटण खातिर, जोहरी कीमत पै डाटण खातिर,<br>
    दुश्मन का सिर काटण खातिर, मिस्त्री सेल लोहे की घड़ते,<br>
    हम दोनूं का घर एक समझते, पार बोल के तीर लिकड़ते ।।1।<br><br>

    नौकर हो सब नै सुख देवा, अपणी करी चाकरी लेवा,<br>
    ऊंच वर्ण की करकै सेवा, नीच तै ऊंच वर्ण में चढते,<br>
    वैं सही धर्म मर्याद समझते, जो नहीं बड़ां के साहमी अड़ते ।।2।<br><br>


    हम ना बदलया करैं सै भेष से, मेरी छाती में क्यूं करै सै छेक से,<br>
    हमनै दोनूं थोक एकसे, मेरे सिर चोट भूल की जड़ते,<br>
    मैं जुणसे की तरफ लखाऊँ नजर के साथ अंगारे झड़ते ।।3।<br><br>


    मैं मरज्यांगा जै कोए से नै घूर दिया, मेरा फिकर नैं गात चूर दिया,<br>
    जो विधना नै जाल पूर दिया, वे तागे ना फेर उधड़ते,<br>
    जो लखमीचन्द की नहीं मानते, वें बणकें पशु जमी नै छड़ते ।।4।<br><br>








</font>
</body>








</html>