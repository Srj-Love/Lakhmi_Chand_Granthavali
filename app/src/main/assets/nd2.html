<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>


</head>


<body bgcolor="#EBFFFF">

<font size="3px">

    कंवल से नैन नाक सुवां सा, मुख चन्दा सा गोल जिसका,<br>
    झूठ कदे ना बोल्या करता, रूप घणां अनमोल जिसका ।। टेक ।।<br><br>

    नल जंगल मैं फिरया करै था, सदा अधर्म से डरया करै था,<br>
    प्राण खींच तप करया करै था, सत मैं पूरा तोल जिसका ।।1।।<br><br>

    धर्म के छिद्र टोहया करै था, भूल मैं कदे ना सोया करै था,<br>
    देवतां तक के मन मोहया करै था, प्रेम का मीठा बोल जिसका ।।2।।<br><br>

    घी सामग्री लगै थी हवन मैं, भूप कै घाटा ना था धन मैं,<br>
    हर दम रहै थी नीत भजन मैं, चित नहीं डामांडोल जिसका ।।3।।<br><br>

    लखमीचन्द मत पड़ कुऐ मैं, जाणै के लिखी भाग मूऐ मैं,<br>
    राज जिता दिया था जूऐ मैं, कलू नै बजाकै ढोल जिसका ।।4।।<br><br>


</font>
</body>








</html>