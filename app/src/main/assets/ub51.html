<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b> फर्क नै खो दिए जी बन्दे जितने परणधारी थे  ।। टेक।<br><br></b>

    फरक करया शिव आत्म ज्ञाता नै,<br>
    भाई उस त्रिलाकी दाता नै,<br>
    विषय के पार्वती माता नै, सेल चभो दिए जी,<br>
    सजनों भोले शिव पुरारी थे  ।।1।<br><br>

    फरक चित्र विचित्र करगे, फरक के कारण दुखड़ा भरगे,<br>
    सूखे पीपल मैं जल मरगे, काटें वो दिए जी,<br>
    सिर पै चढ़े दोष भारी थे ।।2।<br><br>

    फरक करया राजा दुर्योधन नै, भतेरा समझाया कृष्ण नै,<br>
    फेर सिर काट -काट अर्जुन नै, जाणैं कड़ै ल्हको दिए जी,<br>
    वे भीष्म कर्ण द्रोणाचारी थे ।।3।<br><br>

    मान सिंह गुरू कर काम अकल से,<br>
    लखमीचन्द अलग रहै छल से,<br>
    फरक करया था इन्द्र नै राजा नल से,<br>
    नगर डबो दिए जी, भरे चोटी तक जल जारी थे ।।4।<br><br>



</font>
</body>








</html>