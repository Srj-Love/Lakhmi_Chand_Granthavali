<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :-  अब द्रोपदी क्या कहती है :-</b><br><br>

    धनवान पितम हुए बिना खत्म, इसा जुल्म सितम<br>
    कोए करा नहीं सकता  ।।टेक ।<br><br>

    अस्त्र शस्त्र गज और सूत्र म्हारै घोड़े पालकी,<br>
    महल मावड़ी तला बावड़ी म्हारै शोभा ताल की,<br>
    म्हारे नौकर सैं धणी हीरे मणि और फौज घणी,<br>
    कोये डरा नहीं सकता  ।।1।<br><br>

    मेरे पति एक चार सुकर्म की कार हर बात मानते,<br>
    तजैं ना नीति, हारी जीती, प्रीति जानते<br>
    मेरा पांचों से मेल, जैसे घी मैं तेल, जुए का खेल,<br>
    पति सराह नहीं सकता  ।।2।<br><br>


    करकै हिसाब लादे जवाब मेरे सवाल का,<br>
    कोए ना हिमाती दूजा साथी इस कंगाल का,<br>
    मेरा पांचों से सुत्र, लादे उतर, एक धर्मपुत्र,<br>
    मुझे हरा नहीं सकता ।।3।<br><br>


    लखमीचन्द द्विज जात बात वे कहते ज्ञान की,<br>
    डूबैगी मझदार लादो पार या नय्या मान की,<br>
    जूए का दाव दुष्टों का चाव, पापियों की नाव,<br>
    कोए तरा नहीं सकता  ।।4।<br><br>


</font>
</body>








</html>