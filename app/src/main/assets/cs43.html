<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- जैसे ही सोमवती दरबार में पहूचती है। अपनी कलां का प्रदर्शन करती है तो कवि ने क्या वर्णन किया।</b><br><br>


    दिया गाड सभा म्य बांस, कोए नाचै कोए कलां करै ।। टेक ।।<br><br>

    आज म्हारी सधरी औळी घड़ी, आज पासंग ना कदे थी धड़ी,<br>
    रो पड़ी घाल सबर के सांस, रो-रो अंखिया मल्या करै ।।1।।<br><br>

    मै भजन करूं दिन निस के, प्याले पिऊँ भक्ति रस के,<br>
    जिसके बालम कै ना हो विश्वास, लुगाई वा म्ह-ऐ मै जल्या करै ।।2।।<br><br>

    चिंता मेरे गात मै जगी, सुख की समय सौ-सौ कोस भगी,<br>
    लगी नाचण-गावण की चास, चाल मुरगाई ज्यूं चल्या करै ।।3।।<br><br>

    नाचणां-गाणां काम शुरू का, या प्रजा सै खेत बरू का,<br>
    यो लख्मीचन्द गुरू का दास, राम जी सबका-ऐ भला करै ।।4।।<br><br>



</font>
</body>








</html>