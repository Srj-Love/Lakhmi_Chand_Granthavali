<html>

<head>
 <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<p><b>वार्ता :— सारी बात सुनकर नारद जी बोले सत्यवान में सारे गुण हैं, परन्तु उसकी उम्र एक वर्ष और है। इसलिये सावित्री की शादी उससे करना ठीक नहीं है। सावित्री कहने लगी महाराज दुनिया में कोई चीज अमर नहीं है। एक दिन सबको मरना है। पतिव्रता स्त्री अपना पति सिर्फ एक बार चुनती है, बार-2 नहीं। यदि मेरी शादी होगी तो सत्यवान के साथ, और सावित्री क्या कहती है।</b><br><br>

    मेरे सिर पै खोटा मन्दा, यो दोष ना धरो,<br>
    सत्यवान सै पति मेरा, जीओ चाहे मरो ।। टेक ।।<br><br>

    बेशक मरो जगत मरता है, साची कहे बिना ना सरता है,<br>
    दरखत एक बार गिरता है, डूबो चाहे तिरो ।।1।।<br><br>

    पहले मन से संकल्प छूटता, फेर बाणी का भ्रम फूटता,<br>
    पर्वत एक बार टूटता, चाहे कितनाऐ नीचै गिरो ।।2।।<br><br>

    एक बर हो कन्यादान, दान की होती एक जबान,<br>
    मेरा पति सत्यवान, ज्यादा दुखी ना करो ।।3।।<br><br>

    यो छन्द लख्मीचंद नै धर लिया, मनै इब मन में संकल्प कर लिया,<br>
    मनै एकै पति बर लिया, और चाहे कोये लाख बरो ।।4।।<br><br>

</p>



</body>








</html>