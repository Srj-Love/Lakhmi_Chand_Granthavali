<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- राजा मदन सेन बाजार में घूमता हुआ बुढ़िया की दुकान में चन्द किरण का फोटो देखकर
       राजा चकित रह जाता है और क्या  कहता है ।<br><br></b>
    फोटू चीज दुकान में दुनिया तै न्यारी सै ।। टेक।<br><br>

    के किमै चातर नै चतुराई करी, फोटू नै ज्यान काढ ली मेरी,<br>
    तू उड़ती परी विमान में, धरती पै तारी सै ।।1।<br><br>
    इस फोटू नै न्यूं कहया, इब तू मेरी ले लिए राधिका दया,<br>
    कृष्ण भी रहया खेल मैदान में, या रंग की पिचकारी सै ।।2।<br><br>

    फोटू दामां का मंगवाया,  गया ना अर्जुन पै संगवाया,<br>
    मछ टंगवाया असमान में, या द्रोपदी कंवारी सै ।।3।<br><br>
    लखमीचन्द के फायदा झगड़ा झोए तै,<br>
    सहम न्यूएं जिन्दगी खोए तै,<br>
    ना टोहए तै, मिलै जिहान में, तू जनक दुलारी सै ।।4।<br><br>


</font>
</body>








</html>