<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">



<b>वार्ता:- राणी ने हरिशचन्द्र को पहचान लिया और क्या कहने लगी।</b><br><br>


क्यूं मेरी छाती पै चढरया सै, मनै तेरा बोल पिछाण लिया ।। टेक ।।<br><br>

जल पिया ना खाई रोटी, मनै तकदीर लिखा ली खोटी,<br>
चाकू चोटी मै गडरया सै, कदे तेरी कटज्यां नरम घिया ।।1।।<br><br>

किसा ढेठ सरहाऊँ ढेठे का, तूं नही पति मेरे पेटे का,<br>
मेरै रंज बेटे का बढरया सै, तेरा लरज्या ना हिया ।।2।।<br><br>

कटग्या खेत पड़ी बाढ़ां मै, खून रहया ना मेरे हाडां मै,<br>
घणा क्यूं लाडां मै लडरया सै, गूँठा घीटी मै दिया ।।3।।<br><br>

लख्मीचन्द ना करिऐ तंगी, मण्ढी में पड़ी थी उघाड़ी नंगी,<br>
पढाया भंगी का पढरया सै, न्यूं करकै इसा काम किया ।।4।।<br><br>




</body>








</html>