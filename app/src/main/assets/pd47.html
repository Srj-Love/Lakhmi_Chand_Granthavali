<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- अब आगे क्या होता है :-</b><br><br>

    हालती ना चालती, घालती क्यों सांस बैरण पूत सै बिराणा हे ।।टेक।<br><br>

    तेरे दातां की चमकै मेषी, सिर पै रही ओढ गुलाबी खेशी,<br>
    प्रदेशी पै मररी, गिररी कररी सत्यानाश बैरण,<br>
    ठयोड़ न ठिकाना हे ।।1।<br><br>
    अपणा लिए देख अन्दाजा, सिर पै बजै काल का बाजा,
    घर कुणबे तै तेरा मुल्हा जा, टूटज्या, घर छुटज्याल, उठज्या  खास,<br>
    बैरण तेरा पाणी दाणा हे ।।2।<br><br>
    तू खड़ी तला के काठै, तेरा दामण चक्कर काटै,<br>
    समय बीते पै बेरा पाटै, बीर का, तकदीर का, पीहर का सै बास,<br>
    बैरण चाहिए ना गिरकणा हे ।।3।<br><br>

    दिए काम छोड़ गन्दे नैं, बावली इस गोरख धन्दे नैं,<br>
    क्यों इस मूर्ख बन्दे नै दीखले, झीखले,<br>
    सीख ले, बण दास बैरण लखमीचन्द का गाणा हे ।।4।<br><br>

</font>
</body>








</html>