<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">




   <b> वार्ता  :-  कीचक द्रोपदी के बारे में कहता है :-</b><br><br>

    श्यान थी सवाई जाणूं, चन्दां का उजाला  ।। टेक।<br><br>


    हूर का भूरा-भूरा रंग, दीखै परियां केसा ढंग,<br>
    ना उसी कोए लुगाई, उसका ब्यौंत निराला  ।।1।<br><br>


    वा दासी बण कै करै गुजारा, उसनै मेरै तीर कसूता मारया,<br>
    ना जाती कुछ बताई, उसका ढंग कुढाला  ।।2।<br><br>

    उस बिन जीणा मुश्किल मेरा, लागै जिसकै उसनै बेरा,<br>
    होरी सै दुखदाई यो मोटा चाला ।।3।<br><br>

    लखमीचन्द गुरु का शरणा, उस बिन होगा मनैं दुख भरणा,<br>
    कै तै होगी मन की चाही, ना पिल्यू विष का प्याला  ।।4।<br><br>






</font>
</body>








</html>