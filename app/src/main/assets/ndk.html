<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">
    सतयुग में एक समय निषध देश में महाराज बीरसेन के पुत्र धर्मधारी सत्यवादी महाराजा नल राज किया करते थे। राजा नल पाठ के कार्य से निवृत होकर वनों में जाकर तपस्या करते थे। वह प्राय: यह सोचा करते थे कि कभी हंसों के दर्शन नहीं हुये। एक समय राजा नल को वन में 100 हंसों की डार मिली। राजा उन्हें देखकर बहुत प्रसन्न हुये। एक हंस को राज नल ने पकड लिया, हंस ने राज नल से कहा मुझे मारना मत, मैं आपके हित में बहुत अच्छी बात बतलाउंगा। राजा नल ने कहा कि कहो क्या बात हैं, तो हंस ने कहा — विद्रव देश कुन्दनपुर नगरी में राज भीमसैन की लड़की दमयन्ती की शादी मैं आपसे करवा दूंगा। दमयन्ती की उस हंस ने बेहद प्रशंसा की। सारी प्रशंसा सत्य थी। राजा ने पूछा झूठ तो नहीं बोल रहे हो। उसने कहा हंस कभी झूठ नहीं बोलते। उसने दूसरे हंसों से कहा कि मैं राजा नल की शादी दमयन्ती से करवाने का वचन दे कर आया हूं। यह सुनकर सब के सब हंस चलकर कुन्दनपुर नगरी में गये। उसी हंस को दमयन्ती पकड लेती है। पकडे जाने पर दमयन्ती से हंस ने प्रार्थना की कि— मुझे मत मारिये, मैं आपके हित की बात कहूंगा। दमयन्ती ने कहा कहो क्या कहते हो। हंस ने कहा— मैने विश्वभर देख लिया पर राजा नल के सिवा कोई आपको पति बनने के योग्य सत्यवादी, श्रेष्ठ एवं सुन्दरतम् राजा नहीं है। मैं उसे आपकी जोडी मिलवा दूंगा। राजा ने स्वंयबर की घोषण कर दी। सभी देशों के राज स्वंयबर में पहुंचे, इधर से राजा नल भी अपने रथ से पहुंच रहे थे और उधर स्वर्ग से चारों देवता वरूण, इन्द्र, अग्न और यम अपने अपने विमान में आ रहे थे। इन चारों की राजा नल से रास्ते में भेंट हो गयी। देवताओं ने राज नल को रूकने और दूत बनकर संदेश करने के लिये कहा। देवताओं ने राजा को कहा — कि जाकर दमयन्ती को कहो कि स्वयंबर में चार देवता आये हुये हैं और उनमें से किसी एक को अपना पति वर ले। नल देवताओं का अनुदेश मान लेता है। फिर भी नल और दमयन्ती की शादी होती है। चारों देवता प्रसन्न होकर आर्शीवाद देते हैं। यह बात जब कलयुग को पता लगती है तो उनके गले नहीं उतरती और वे नल को सजा देने व तंग करने का मन बना लेते हैं। कलयुग के प्रकोप से नल जुए में राजपाट हार देते हैं। पति—पत्नि को शहर से बाहर निकाल दिया जाता है। अब राज और रानी हार-थककर एक कुटी में सो जाते हैं। कलयुग राजा को रानी की साडी काटकर जाने को प्रेरित करता है। रानी की बेहोशी टूटने पर उठी और रोने लगी। वनों में तलशती रही पर राजा नल कहीं दिखाई नहीं दिये। अब रानी वहां से चलकर चन्देरी नगरी पहुंच गई और वहा दाशी बनकर रहने लगती है। पंडित लखमीचन्द सांग को यही समाप्त कर देते है।



</font>
</body>








</html>