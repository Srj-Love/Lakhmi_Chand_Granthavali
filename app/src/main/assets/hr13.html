<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- रांझा पाली क्या जवाब देता है ।</b><br><br>

    करकै प्यार बुलाया था पर राख्या प्यार कती कोन्या,<br>
    बीर की जात इसी हो सै मेरा गलत विचार कती कोन्यां ।।टेक।<br><br>

    बात नै जाणै सै जग सारा आड़ै वर्ष बीत लिए बारा,<br>
    ना वा प्यारी ना मैं प्यारा, उसका मैं यार कती कोन्या ।।1।<br><br>

    के जीवै जिसकी जोट बिखरले, वो माणस घड़ी स्यात मैं मरले,<br>
    इस ढोर नै सिर पै औढ़ण नै प्यार कती कोन्या ।।2।<br><br>

    अकलमन्द था भूल मैं सोग्या, हीर का प्यार जान नै खोग्या,<br>
    मेरे लेखै सब ऊजड़ होग्या, रहा संसार कती कोन्या  ।।3।<br><br>

    लखमीचंद रहा देख तमाशा,  इब मेरी ना जीवण की आशा,<br>
    तीन रोज़ का मोटा रासा, हो इन्तजार कती कोन्या ।।4।<br><br>


</font>
</body>








</html>