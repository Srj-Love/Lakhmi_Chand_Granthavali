<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:- अब बीना लकड़हारे की बात सुनकर साथ बैठी सखी को क्या कहती है।</b><br><br>
हे! मेरे बोल पति का लागै, बहाण मेरा जी कररया बतलावण नै ।।टेक।।<br><br>

    हे! मेरे प्रेम गात मै जागै, मीठा बोल पति का लागै,<br>
    जब चल्या जिकर कुटी तै आगै,  झट तबियत करी परदा ठावण नै।।1।।<br><br>

    बहाण मेरी लगन लगी सै हर मै, हरदम ध्यान रहै ईश्वर मै ,<br>
    हे! मेरे प्रेम जिगर मै जागे बहाण, के लूट धरी थी पिया पावण नै।।2।।<br><br>

    कोए पिछला कर्म आण अड़या माड़ा, आज मेरे जी नै होरया खाड़ा,<br>
    हे! कद इश्क दुगाड़ा दागै, मै बैठी सूं नाड़ कटावण नै।।3।।<br><br>
    मेरै गया लाग विपत का तीर, बिन्धया कोमल सकल शरीर,<br>
    न्यू कौण मर्द बीर नै त्यागै, जैसे सीता ठाली थी रावण नै।।4।।<br><br>
    दुख नै देख-2 जी डरया, मेरा इस फन्दे म्य जी घिरया,<br>
    मेरा मन पक्षी बणकै भागै, लखमीचन्द तै हाथ मिलावण नै।।5।।<br><br>




</body>








</html>