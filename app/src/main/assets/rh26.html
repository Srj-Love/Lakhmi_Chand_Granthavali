<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- माली क्या समझाता है।</b><br>


तामस अहंकार की काया, तृष्णा के बीच घिरी,<br>
कहै किसनै बेटा, खाली या लाश धरी ।। टेक ।।<br><br>

सतगुण विष्णु पद से मिलग्या, तामश शंकर में,<br>
रजोगुण ब्रह्रा लोक से मिलग्या, तीनो अप-अपणे घर मैं,<br>
मै न्यूं बूझूं क्यूं मरी फिकर मै, कुणसी थी चीज तरी ।।1।।<br><br>

पंचभूत का मेल था, बण एक रूप टलग्या,<br>
पृथ्वी अग्नि आकाश वायु जल, सूर्य स्वरूप खिलग्या,<br>
प्राण सोंह अक्षर से मिलग्या, आवागमन फिरी ।।2।।<br><br>

जीव आत्मा तन से न्यारा, नियम होए से पटता,<br>
ना गलै नीर मै ना जलै अग्न मै, ना शस्त्र से कटता,<br>
ना डाटे तैं भी डटता बतादे, कौणसी के चीज मरी ।।3।।<br><br>

बावन बत्तीस का मेला था, रह खोए तै खोवा खस्ता,<br>
जब यो मेला चल्या बिछड़कै, होया दो धेले म्य सस्ता,<br>
लख्मीचन्द किस भूल मैं बसता, होले झगड़े तै बरी ।।4।।<br><br>




</body>








</html>