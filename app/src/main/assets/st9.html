<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता:- अब सेठानी दयावती कहती है, सेठ जी आपने हरीराम की सीख मे आकर जो धर्म के कार्य बन्द किये है, यह उसी का नतीजा है। दयावती कहती है कि इस संकट की घड़ी मे आप श्री कृष्ण का ध्यान करो और एक बात के द्वारा क्या कहती है।</b><br><br>

    मुश्किल बचाणी पिया शर्म-हया,<br>
    सच्चे कृष्ण नै रटे जा, वही करैंगे दया ।। टेक ।।<br><br>

    सजन मेरे इतणे मै भय खाग्या, जरा सी लगते ही चक्कर आग्या,<br>
    जों भगतां कै निशाना लाग्या, वो भगतां नै सह्या ।।1।।<br><br>

    कदे तै था पूरा सेठ श्यान का, रक्षक बणग्या गाहक ज्यान का,<br>
    हरीराम बेईमान का, तूं मानग्या कह्या ।।2।।<br><br>

    सच्चे कृष्ण का नाम रटे बिन, सत भग्ति मै ध्यान डटे बिन,<br>
    पिछला पाप कटे बिन, हो दूख एक तै एक नया ।।3।।<br><br>

    सत की कमर बाँध सजने से, पिया उस हरी का ना भजने से,<br>
    सुकर्म के तजने से, दुख की अग्नि मै तया ।।4।।<br><br>

    लख्मीचन्द बख्त की रौंण, लगी किसी अनरिती सी हौंण,<br>
    लागरी सै आवागौंण, जगत मै आया सौ गया ।।5।।<br><br>

</font>
</body>








</html>