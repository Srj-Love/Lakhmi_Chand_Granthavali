<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<font size="3px">


  <b>  वार्ता:- जब दमयन्ती की बात राजा नल  नही सुनते तो राणी बांदी से क्या कहती है।</b><br><br>
    धन हारण की सुणकै, जी जा लिया सौ-सौ कोस,<br>
    पुष्कर कै चसै घी के दीपक, नहीं पती नै होश ।। टेक ।।<br><br>

    साजन आंख तलक ना खोलता, फ़िक्र न्यूं मेरा जिगर छोलता,<br>
    मेरे संग भी नही बोलता, मनै लिया कालजा मोश ।।1।।<br><br>

    आप उन्मत बण जाण बैठया, छोडके कुटम्ब की काण बैठया,<br>
    मेरे पति के मन पै आण बैठया, धन हारण का रोष ।।2।।<br><br>

    के जाणै यो राज भी जितज्या सारा, मनै पिया की शरण में करणा गुजारा,<br>
    पति लगै मनै ज्यान तै प्यारा, दियो मनै सन्तोष ।।3।।<br><br>

    लख्मीचन्द मत काम करो छल का, होणी करै माजणा हलकां,<br>
    किसे देव की माया  महात्मा नल का, नही रती भर दोष ।।4।।<br><br>



</font>
</body>








</html>