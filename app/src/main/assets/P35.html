<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">

<b>वार्ता:—  राणी नूणादे आगे क्या कहती है।</b><br><br>

तेरे पूर्णमल बदकार नै, मै मार गिरी,<br>
तनै किसा सांड छोड दिया, पाल कै ।। टेक ।।<br><br>

मै बोली जब अटकण लाग्या, आंवते मेरे तै खटकण लाग्या,<br>
मेरे झटकण लाग्या हार नै, मैं बहुत डरी,<br>
100 बात हांसियां मै टाल कै ।।1।।<br><br>

शरीर ना दुख दर्दां नै सहै था, ना दिल फन्दे बीच फहै था,<br>
मनै न्यूं कहै था खींचकै बाहर नै, बहू बण मेरी,<br>
भीतर टोहली मैं दीवा बाल कै ।।2।।<br><br>

कहे बिन नहीं उकूंगी, आज ना मौके नै चूकूंगी,<br>
के फूकुंगी तेरे सिंगार नै, ये ले टूम धरी,<br>
ठाले अपणी खूब सम्भाल कै ।।3।।<br><br>

गुरू मानसिंह भोगै ऐश आनन्द, मेरै पडया विपत का फन्द,<br>
लखमीचन्द रट करतार नै, होले झगडे तै बरी,<br>
एक दिन मोंहंडै चढणा सै काल कै ।।4।।<br><br>







</body>








</html>