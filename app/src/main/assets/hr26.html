<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

  <b>  वार्ताः - पनिहारी रांझे से पूछती है ।</b><br><br>

    क्यूं ले ली तनै फकीरी हो,  बता क्यां का दुख पड़या  ।।टेक।<br><br>

    के होगी थी करम की हाणी, इब तनै ना बात पिछाणी,<br>
    उरे सी नै होले पीले पाणी,  क्यों रहा तू दूर खड़या ।।1।<br><br>

    मेरी तबियत तेरे पै ठहरी, सारी सखी न्यूं कहरी,<br>
    तेरा नाश जा बैरी, बे नै ठाली बैठ घड़या  ।।2।<br><br>

    के भावज नै बोल्ली लाई,  तनै बोलण की घणी सफाई,<br>
    बीर के कलिहयारी ब्यालही, के तेरा भाई बाप लड़या  ।।3।<br><br>

    काट गिर बिपता के फंद नै, के धोखा दिया किसे जिन्द नै ,<br>
    ब्रहामण लखमीचंद नै छन्द सोच कै घड़या  ।।4।<br><br>


</font>
</body>








</html>