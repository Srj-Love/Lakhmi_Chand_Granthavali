<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब ताराचंद साधू को प्रणाम करके धूणे की राख मे हाथ मारता है। एक सोने की कांगणी मिलती है और कांगणी को लेकर क्या कहता है।</b><br><br>

    एक सोने की मिली कांगणी, ज्यादा राख टटोली कोन्या,<br>
    ले कै चाल पड़ा ताराचंद, आंख संत नै खोली कोन्या ।। टेक ।।<br><br>

    चमके लागै थे गोरे-गोरे तन मै, दूसरा नही संकल्प मन मै,<br>
    लौ लगरी थी हरि भजन मै, ठीक समझ कै बोली कोन्या ।।1।।<br><br>

    जिसके दिन आज्यां सोले, मूर्ख लोग रहै ना भोले,<br>
    सोना पूरा पच्चीस तोले, इतणे तै कम तोली कोन्यां ।।2।।<br><br>

    चाहे टोटा हो जबर किसे कै, के करणी सै खबर किसे कै,<br>
    जब क्याहें तै भी ना सबर किसे कै, इस मर्ज की गोली कोन्या ।।3।।<br><br>

    धन-धन सै गुरु मानसिंह मेरे, लख्मीचन्द प्रेम से टेरे,<br>
    होठ पीटते फिरै भतरे, पर हाथ लागती डोली कोन्यां ।।4।।<br><br>




</font>
</body>








</html>