<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



  <b>  वार्ता :- मीराबाई की बात सुनकर चम्पा ने क्या जवाब दिया :</b><br><br>

    आया करती याद जब थी पिया जी के देश,<br>
    हे मीरां तेरे नाम नै मैं रटूं थी हमेश  ।।टेक।<br><br>


    तेरे बारे में बहुत लड़ी मैं,  बाबत आवण के झगड़ी मैं,<br>
    मिल लेती दो चार घड़ी मैं, मेरी एक चली ना पेश ।।1।<br><br>

    तू सै अकलमन्द घणी चातर, बणी जाणूं इन्द्र सभा की पातर,<br>
    मीरा तेरे मिलन की खातिर, तन मैं ओटे घणे कलेश ।।2।<br><br>


    मैं बस करदी कर्म गती नै, एक जगह पै जमा मति नै,<br>
    मनैं आनन्द लिया प्याया दूध पति नै, करकै हूरां कैसा भेष ।।3।<br><br>

    लखमीचन्द रट रही सुबह शाम नै,<br>
    समझ पति श्री गंगा किसे धाम नै,<br>
    म्हारा जोड़ा मिला दिया राम नै जैसे पार्वती और महेश ।।4।<br><br>




</font>
</body>








</html>