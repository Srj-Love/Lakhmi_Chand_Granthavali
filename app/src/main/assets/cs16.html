<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता:- अब चापसिंह क्या विचार करता है।</b><br><br>


    चापसिंह नै हाजिर होणा, मन मै डरण लाग्या,<br>
    ब्याही कान्ही का, न्यूं फिकर करण लाग्या ।। टेक ।।<br><br>

    बादशाह नै हुक्म दिया, वो हान्डै सै मन मै कै,<br>
    दुख-सुख टन्टे-झगड़े, सौ-सौ बीतैं सै दिन मै कै,<br>
    मां-बाप मरे का तन मै कै, तार सा फिरण लाग्या ।।1।।<br><br>

    कुणसे जन्म में कर्म करया था, या लाग लगा कद ली,<br>
    15 दिन राजी खुशी बीते, इब कौण समय सध ली,<br>
    अपनी छूट बिराणी बदली, कौंण मरण लाग्या ।।2।।<br><br>

    हो बाप कमाऊ चाचा-ताऊ, जब बेटे नै ब्याहियों,<br>
    जननी माई एक-दो भाई, जब कोए नौकर जाईयों,<br>
    करे कमाऐ-खाऐ बिन भाई, यो किसनै सरण लाग्या ।।3।।<br><br>

    मानसिंह सतगुरू बिन भाई यो, कौण काट सकै फन्द नै,<br>
    मंगते-भूखे कोढी-कंगले, सब चाहवै ऐश-आनंद नै,<br>
    किसा भूल जमाना लख्मीचन्द नै, नाम धरण लाग्या ।।4।।<br><br>


</font>
</body>








</html>