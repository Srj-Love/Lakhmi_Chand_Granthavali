<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- पद्मावत को सोती हुई जगाने के बाद अब रणबीर से क्या कहती है ।</b><br><br>

    भूल ज्यागा पता जिला गाम और घर नैं,<br>
    देखैगा जब आंख खोल म्हारे भी नगर नैं ।<br><br>

    हम हुरमत की रूई जब चाही,  झट मिलगी पिनी पिनाई,<br>
    जिसमें काया रहै छिवाई, जरा देख्य विस्तर नै ।।1।<br><br>

    देख मेरी तरफ गिणै नैं झाल, जचा कै एक जगह पै ख्याल,<br>
    हंस खेल बोल चाल, दूर करले डर नै ।।2।<br><br>

    तेरा जी चाहवै सो खाईये, राज कर किले में मौज उड़ाइए,<br>
    म्हारे केसी बीर चाहिए थारे केसे नर नैं ।।3।<br><br>

    लखमीचन्द उमर गई सारी, या दुनियां लूट ले बणकै प्यारी,<br>
    वे नर मुक्ति के अधिकारी जुणसे जाणैं पद पर नैं ।।4।<br>


</font>
</body>








</html>