<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


  <b>  वार्ता :- राजा मदन सेन और राणी नागदे के बीच फोटो के बारे में बात होती है।  राजा क्या कहता है। :-</b><br><br>


    या कागज पै कौण कड़े की नार, तू जिसका मारया मरता  ।।टेक।<br><br>
    क्यों गल में फांस घलाई, तनै झूठी तोहम्मोद लाई,<br>
    या बिलाई गाहक चिड़े की,<br>
    तनै लेगी उभार, कितका चुग्गा करता ।।1।<br><br>

    के सौवै सै जाग, तनै सोची ना निरभाग,<br>
    वा काली नाग बिड़े की, तेरे धर मारै फुंकार,<br>
    डस लेगी क्यों ना डरता ।।2।<br><br>
    तेरे जी नै होज्या2गा फजीता,  इनै तै आज तक कोए नहीं जीता,<br>
    या सीता खून घड़े की, रावण तेरे बाहर,<br>
    क्यों फन्दे के मैं घिरता ।।3।<br><br>



    लखमीचन्द सतगुर की आड़ ले, मेरी तेगे तै नाड़ बाढ़ ले,<br>
    काढ ले ज्यान शरण पड़े की, के थुकैगा संसार,<br>
    अन्त में करी ओड़ नै भरता  ।।4।<br><br>



</font>
</body>








</html>