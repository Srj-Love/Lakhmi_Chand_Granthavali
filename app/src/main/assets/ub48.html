<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>आडै परिन्दा भी ना फटैक बुढ़िया 12-12 कोस,<br>
    तनै कित ज्यान गवादी आण कै री  ।।टेक।<br><br></b>

    इब के तेरे मरण में अन्तर, कुछ चल सकै ना जादू जन्त्र ,<br>
    सिंह किस के हों मिन्त्र,<br>
    कुछ तै करणा चाहिए होश, तू आई सै मरण की ठाण कै री ।।1।<br><br>

    मेरा तन रुई की तरह लोढया,<br>
    तू आई सै ले कै मरण का ओड़ा,<br>
    बैरण भूख नै ना छोड़या मेरा जीवन जोगा जोश,<br>
    क्योंकि दया नहीं सै इस डाण के री ।।2।<br><br>
    मै अपणे धर्म पै अड़ा रहू सूं, सब क्याहें तै लड़या रहूं सूं,<br>
    जगंल के मैं पड़या रहूं सूं,<br>
    अपना कालजा मोस कितके न्याय करावैगी छाण कै री ।।3।<br><br>
    सोच लखमी चन्द कुछ मन्द भागी, या मेरे चोट जिगर पै लागी,<br>
    जब तू मौके उपर थ्याागी इसमैं मेरा भी के दोष,<br>
    तनै ज्यान गवाई आड़ै आण कै री ।।4।<br><br>


</font>
</body>








</html>