<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    उस गोरी तै चलकै मुलाहजा करूंगा ।।टेक।<br><br>
    मेरै नाग विपत की लड़गी, तकदीरी विपता छिड़गी,<br>
    मेरी लैला बिछड़गी, मैं मजनू भर्मता मरूंगा ।।1।<br><br>


    पद्मावत का ध्यान वर पै,  मेरी भी रटना साचे हर पै,<br>
    आज मेरै होग्या दर्द जिगर पै, उस शरबत बनफसे की घूंटी भरूंगा ।।2।<br><br>
    मैं जीता वो हार गई, तेग दुधारी परलै पार गई ,<br>
    वैं हंस कै फूल मार गई,  मैं कितसी टोहता फिरूंगा ।।3।<br><br>
    हूर जाणैं कद मिलज्यागी फिरकै,  रहा में इश्क फन्दे में घिरकै,<br>
    मानसिंह की सेवा करकै, कहै लखमीचन्द छन्द नै धरूंगा ।।4।<br><br>




</font>
</body>








</html>