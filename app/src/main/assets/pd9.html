<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

   <b> वार्ता :- सभी सखी सहेली पद्मावत के साथ बगीचे में तला पर
    पहुंच जाती है । तब पद्मावत स्नान करने के लिए तैयार हुई तो
    अपनी सखियों को क्या कहती है :-</b><br><br>


    के बोली, न्यू  बोली, कदे कोये मर्द देखले ना श्यान,<br>
    पूजा करती की  ।।टेक।<br><br>
    कोए मर्द तला पै आ भी गया तै, भूलकै धोखा खा भी गया तै,<br>
    सब होली जाणै दब होली, कदे टूट पडै असमान,<br>
    समतल धरती की ।।2।<br><br>

    जी का झाड़ घल्याण मेरे गल मैं, मेरी सै नाव धर्म के जल में,<br>
    जै डबकोली, किसी दबकोली<br>
    करैं श्री भगवान, आस कुदरती की ।।3।<br><br>

    राम भजन बिन हो ना भला तै,<br>
    कोए मर्द तला पै आ निकला तै,<br>
    हद होली, जाणै कद होली, मैं मूर्ख नादान,<br>
    दया लियो मरती की ।।4।<br><br>
    कहैं लखमीचन्द बुरी बाण नहीं सै, मनै ऊंच नीच की जाण नहीं सै,<br>
    सूं भोली, हूं भोली, तुरत लिकड़ ज्यागी ज्यान,<br>
    हाय हाय डरती की ।।5।<br><br>


</font>
</body>








</html>