<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब साधू सेठ को क्या समझाते हैं।</b><br><br>

    घरबारी और साधू का, मेल नही सै,<br>
    साधू का नगरी मै बसणा, हांसी खेल नही सै ।। टेक ।।<br><br>

    दूनियां मै सौ-सौ रंग के जादू, हम किसे तै बात करै ना बाधू,<br>
    हम सै और किस्म के साधू, इन तिलां मै तेल नही सै ।।1।।<br><br>

    मिलग्या जितणा था मेरा साझा, ईब चाहे रंक रहो चाहे राजा,<br>
    इस साधू का मुल्हाजा, किसे की गैल नही सै ।।2।।<br><br>

    जो कुछ कर्म लिख्या फल पाले, जा अपणे बेटे नै छूटवाले,<br>
    भौं कोए फल खाले, या मीठी बेल नही सै ।।3।।<br><br>

    लख्मीचन्द इब विश्वास होग्या, सतगुरु जी का दास होग्या,<br>
    जो गुरू कै आगै पास होग्या, वो फेल नहीं सै ।।4।।<br><br>




</font>
</body>








</html>