<html>

<head>
    <meta charset="utf-8"/><style>#D{text-decoration:none;    color:#0000FF;    position:fixed;    bottom:0px;}</style>





</head>


<body bgcolor="#EBFFFF">


<b>वार्ता:- कुछ समय पश्चात् डाकू जालम सिंह और विजय सिंह राजकुमारो का भेष करके राजा रायसिंह के बाग में आ जाते हैं। राजा राय सिंह अपनी दूसरी बेटी के लिए किसी अच्छे राजकुमार की तलाश में थे, पड़ोस के राजा के राजकुमार इसी काम के लिए बाग में बुलाए हुए थे। राजकुमारों का आना वास्तविक जानकर बेला अपनी सहेलियों के साथ बाग में आती हैं और दोनों डाकू बेला को उठा लेते है। अपने भोरे में बन्द कर लेते हैं।</b><br><br>

स्याही घालो, बदन सजा लो, रल मिल चालो, सारी हे ।।टेक।।<br><br>

मद जोबन का बजा लिया ढोल, पड़ती ओली-सोली झोल<br>
थारा बोल अंगेजू, प्यारी कर भेजूं, पाटड़ी रस्सी-नेजू,<br>
ले लो सारी हे।।1।।<br><br>
चालै बाल जब आवै जी सा, मद जोबन का बरसै मीह सा,<br>
काया में घी सा घलग्या, दीपक बलग्या, रुप जाणूं खिलग्या,<br>
फूल हजारी हे।।2।।<br><br>

इसमें काम नहीं सै धो का, म्हारा-थारा साथ बणै चौखा,<br>
क्यूं मौका उको, रंग म्य चूको, कालजे नै फूको,<br>
दबी अंगारी हे।।3।।<br><br>

कुछ चालण का करियों ढंग, आज काया मैं भरया उमंग,<br>
मानसिंह कर कार आनन्द की, काटो फांसी यम के फन्द की, लखमीचन्द की,<br>
रंगत न्यारी हे।।4।।<br><br>


</body>








</html>