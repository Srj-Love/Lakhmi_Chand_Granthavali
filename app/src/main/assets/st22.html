<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता:- अब सेठ ताराचन्द मन को समझाकर घर की और चलता है। चलते-चलते मन विचार करते हूऐ अपने भाग्य को दोषी ठहराता हुआ क्या कहता है।</b><br><br>

    मेरे गल गली दुख विपता फांसी, गल घुट भी गया तो गजब है गजब,<br>
    पुत्र भी गया हुरमत भी गई, धन लुट भी गया तो गजब है गजब ।। टेक ।।<br><br>

    छूटया धर्म पैमाना, जिसका कुछ ना ठिकाना,<br>
    दूजै चोरों नै लूटया, सब माल खजाना,<br>
    तीजै ह्रदय में लाग्या, जो सुत का निशाना,<br>
    अगर उट भी गया तो गजब है गजब।।1।।<br><br>

    हुआ अधर्म से मन्दा, बूरी संगत से गन्दा,<br>
    अब कंगला बणया, कहीं तारा ना चन्दा,<br>
    बूरे कर्मों के उपर, बिन समझे कोई बन्दा,<br>
    अगर जुट भी गया तो गजब है गजब।।2।।<br><br>

    बणकै प्यारा किसी का, करदे गुजारा किसी का,<br>
    जो लेकर कै दे दे, उल्टा उधारा किसी का,<br>
    एक मुठी भाग के बदले, सितारा किसी का,<br>
    अगर छुट भी गया तो गजब है गजब।।3।।<br><br>

    श्री लख्मीचन्द तेरी ज्यान, कभी कोई हरले तुफान,<br>
    दुख-सुख को ग्रहस्थ मै, जाने इन्सान,<br>
    किसी का दिल गुर्दा हो, फूलो के समान,<br>
    अगर टुट भी गया तो गजब है गजब।।4।।<br><br>




</font>
</body>








</html>