<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <html>

    <head>
        <meta charset="utf-8"/>
        <style> *{user-select:none;}

  </style>



    </head>


    <body bgcolor="#EBFFFF">

    <font size="3px">



        <b>समद ऋषि से हुए ब्रह्मज्ञानी जिसनै वेद विचारा,<br>
            वेदव्यास जी कलू काल का हाल लिखण लागे सारा ॥टेक॥<br><br></b>

        एक बाप कै 9 बेटे हो, ना पेट भरण पावैगा,<br>
        बीर-मर्द हों न्यारे-न्यारे, इसा बखत आवैगा,<br>
        घर-घर में पंचायती होज्याँ, कौण किसनै समझावैगा,<br>
        मनुष्य-मात्र का धर्म छोड़ नर धन जोड़ा चाहवैगा,<br>
        बांध रकम नै कड कै मरज्यां, अन्न  मांग्या, मिलै ना उधारा  ॥1॥<br><br>



        लोभ के कारण बल घटज्यांगे, पाप की जीत रहैगी,<br>
        खान-पान पैहरान बदलज्यां, ना कुल की रीत रहैगी,<br>
        दो-दो दिन की यारी होज्यां , नां सच्ची  प्रीत रहैगी,<br>
        बाहण-भाई के चलै मुकदमें, बिगड़ी नीत रहैगी।<br>
        बीर नौकरी करया करैंगी, फिर भी ना चलै गुजारा ॥2॥<br><br>


        सारे कै प्रकाश कलू का, ना कच्चा घर पावैगा,<br>
        वेद शास्त्र उपनिषदों का, ना जाणनियां पावैगा,<br>
        गऊ लुप्त हो दुनियां से, इसा वक्तप आवैगा,<br>
        मदिरा-मास नशे का खाणा, कोण किसनै समझावैगा,<br>
        संध्या-तर्पण हवन छूटज्यां, और वस्तु जांगी बाराह ॥3॥<br><br>


        कहै लखमीचंद छत्रापण घटज्या, औरतां का राज होगा,<br>
        हीजड़े मिनिस्टर बण्या करैंगे, नीचां कै सिर ताज होगा,<br>
        कोडया तै यैं चलैं कैचहडी अधर्म बे-अंदाज होगा,<br>
        भाई तै ना भाई बोलै, इसका नहीं इलाज होगा,<br>
        बीर उघाड़ै सिर हांडैंगी, जिन-पै दल खप-गे थे अठाराह ॥4॥<br><br>


    </font>
    </body>








    </html>

</font>
</body>








</html>