<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b> वार्ता :- नौटंकी ने मालण का हार देखकर मालण से कहा ।</b><br><br>

    हे तेरा हार गजब की मार बता बदकार कड़े तै ल्याई सै ।।टेक।<br><br>
    तेरे मैं इतणी अकल कडै थी गलीज,<br>
    किसनै यो बोया सै बिघन का बीज,<br>
    अरी तेरी चीज भली नै मेरी अकल छली,<br>
    मेरै कली कली मन भाई सै ।।1।<br><br>

    इसकी शोभा देखूं कद की, इसमैं कणी मणी लगी हद की,<br>
    मद की बली आग, गई चोट लाग, काली नाग सोवती ठाई सै ।।2।<br><br>


    तू के इसी चीज बणावै थी खरी, इसनै देख मेरी तबियत डरी,<br>
    करी ना एक फूल मैं भी भूल, लगा त्रिशुल करी चतुराई सै ।।3।<br><br>

    लखमीचन्द नै चार कली कही, बीतैगा कर्म लिखा जो सही,<br>
    क्यों रही बांध धौज, करै मौज, रोज ठग विद्या करकै खाई सै ।।4।<br><br>

</font>
</body>








</html>