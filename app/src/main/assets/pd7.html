<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    <b>वार्ता :- सारी सखियां मिलकर तालाब में स्नान करने के लिए
    आती हैं :-</b><br><br>


    नहाण चलैंगी सारी साथ हे, उस खास जनाने ताल मैं  ।।टेक।<br><br>

    नहाये बिना किसनैं सरज्या सै, न्हाण तै कोये बेहूदी डरज्या सै,<br>
    ठरज्याा सै औले तैं शीला गात हे,<br>
    आवें सौ-सौ सुबकी एक झाल मैं ।।1।<br><br>

    जोड़ी सजती कोन्यां दो बिन, बात बणैं ना दूसरे के मोह बिन,<br>
    जोबन केले केसा पात हे, यो हिलै सै हवा की हाल मैं ।।2।<br><br>
    हे तुम किन बात तैं डरी , जाणू इन्द्र खाडे की परी,<br>
    मद में भरी रहो दिन रात हे,<br>
    जोबन जाणूं आम्ब दाब दिया हो, पाल मैं ।।3।<br><br>
    लखमीचन्द उमर की थोड़ी, बण कै सारस केसी जोड़ी,<br>
    जाणूं कोए घोड़ी चढै बरात हे, कोए चौकड़िया कोए चाल मैं ।।4।<br><br>



</font>
</body>








</html>