<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    <b>वार्ता :-  भीष्म ने अपना फैसला दिया ।</b><br><br>

    सब सुनते रहो, अक्षर-2 चुनते रहो, पढ़ते और गुणते रहो,<br>
    जो कुछ हमनै विचारा, ये कहा है तुमने,<br>
    किसको जिताया है हमने,<br>
    पूछा दादा भीष्म ने, क्या बहू यही प्रश्न है तुम्हारा  ।। टेक।<br><br>


    भीष्म का ज्ञान, सुनो करकै कान,<br>
    चाहे कैसा ही इन्सान गरीब करता हो गुजारा,<br>
    लेकिन हो निर्धन कैसा, हो सकता ना ऐसा,<br>
    जाता दूजे का पैसा, ना जूए बिच हारा  ।।1।<br><br>


    लेकिन एक और है कर्म, उस कर्म की शर्म,<br>
    पतिभ्रता धर्म, का जो रखती सहारा,<br>
    सदा गुण ही लखती, पति परमेश्वर तकती,<br>
    पतिभ्रता ना रखती, अपणे पति से किनारा ।।2।<br><br>

    सुकनी देता दुहाई, द्रोपद छल से ना लाई, धर्म सुत नै जिताई,<br>
    पांसा छल से ना डारा, उत्तर क्या, दूं जंबा से,<br>
    सुकनी चौकस है दा सै,<br>
    पांडो चुपके न्या य से, ना कोए बोलै बिचारा ।।3।<br><br>


    यश में कुयश में, पति बसता नस नस में,<br>
    हर रस में पिया पत्नी को प्यारा,<br>
    मेरी यही है सलाह, इस धर्म की सूक्ष्म कला,<br>
    इससे बुरा या भला उत्तर देणा नहीं धारया ।।4।<br><br>


    एक शुकन धर्मसुत से बीत्या, कि गया पहले मुझको जित्या,<br>
    पृथ्वी जितत्या मन जिता धर्म का कटारा,<br>
    लखमीचन्द और क्या कहूं, बस कष्ट सहूं,<br>
    अरी ये दर्द बहू है सबसे न्यारा करारा  ।।5।<br><br>







</font>
</body>








</html>