<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता :- राजा ने जवाब दिया ।</b><br><br>

    चीज मिली सै लहणे आली, हूर सुनैहरी गहणे आली,<br>
    कन्चनपुर के रहने आली, चन्द्रकिरण नाम सै  ।। टेक।<br><br>

    ना सुख की निद्रा सोऊंगा, नहीं मिली तै जिन्दगी खोऊंगा,<br>
    टोहूंगा जै काबू चलज्या, पाज्याै जै फूल कमल सा खिलज्या,<br>
    मिलते ही सारा दुख टलज्या गंगा केसा धाम सै  ।।1।<br><br>

    चमका लाग्या गजब नूर का, मैं मारा मरग्या घूर का,<br>
    हूर का परियां केसा बाणा, किसा जाणै सै प्रेम जगाणा,<br>
    नहीं मिली तै पीणा-खाणा कती हराम सै  ।।2।<br><br>


    जगाउंगा जै जागग्या- भाग, बुझाउंगा बुझगी तै आग,<br>
    रही लाग री मेरै विष घूटूंगा,  प्रेम का प्याला हंस छुटूंगा,<br>
    बेरा ना कद रस घूटूंगा, मालदे का आम सै  ।।3।<br><br>


    लखमीचन्द मेर लेगा जिस दिन, फेर आराम रहैगा निस-दिन,<br>
    जाणै किस दिन मेरा काम बणैगा, प्रेम का कस कै तीर तणैगा,<br>
    कदे तै मालिक टेर सुणैगा, काजी आली बाम सै  ।।4।<br><br>



</font>
</body>








</html>