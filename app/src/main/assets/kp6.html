<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



   <b> वार्ता :-   अब सुदेशना अपने भाई कीचक को क्या कहती है ।</b><br><br>

    सुण मां के जाये भाई, तनैं मैं भेद बतावण लागी   ।।टेक ।<br><br>


    गई लिकड़ शरीर की ज्योति, दुख मैं ना कोए नाती गोती,<br>
    एक दुखियां नार फिरै थी रोती, मनैं देख दया सी आगी  ।।1।<br><br>

    काम नै सब तै पहलम करले, चार घड़ी ध्यान कृष्ण का धरले,<br>
    जब दोफारा दिन फिरले, टुकड़ा दिया हाथ का खागी  ।।2।<br><br>

    या सै नेम धर्म की पूरी, करै जो करणे की दस्तूरी,<br>
    या सै कीमत की कस्तूरी, मनै पड़ी रेत मैं पागी  ।।3।<br><br>

    गुरु मानसिंह मैं नहीं फिरूंगी, लखमीचन्द रस घूट भरूंगी,<br>
    इसनैं मैं रोजना  याद करूंगी, या जिस दिन चाली जागी  ।।4<br><br>







</font>
</body>








</html>