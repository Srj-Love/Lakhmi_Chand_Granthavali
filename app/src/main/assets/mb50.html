<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    अर्जी लिख के तेरे नाम की धर्मराज कै गेरी चाहिए<br>
    तू बेशक अधर्म पै जमज्याा सफल कमाई मेरी चाहिए  ।।टेक<br><br>

    साधु सन्त हो ज्ञान करण नै, गऊ माता सम्मान करण नै,<br>
    विप्र जिमां कै दान करण नै, धन माया की ढेरी चाहिए  ।।1।<br><br>

    गुण ज्ञान की बात होण में, संत संगियों का साथ होण मैं ,<br>
    पुन दान खैरात होण मैं, साधु-संत की फेरी चाहिए  ।।2।<br><br>

    तू तै आनन्द मौज लूटज्या, मैं डरती कदे मेरा भरम फूटज्या।,<br>
    जै मीरा सती का नेम टूटज्या, प्रलय किसी अन्धेरी चाहिए  ।।3।<br><br>

    लखमीचन्द भगवान नै बतावै तू पात्थर, गहणे का लोभ दिखावै घणा चातर,<br>
    व्यवहार के डर से परदे की खातिर, धोती एक भतेरी चाहिए  ।।4।<br><br>

   <b> ********* कथा समाप्त ********</b>





</font>
</body>








</html>