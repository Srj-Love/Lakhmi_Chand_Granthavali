<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">

    डाण तनै कित की भेली शरीर का ब्योंत बिगड़ता आवै सै ।।टेक।<br>
    <b> फूलसिंह :-<br></b>

    सदा तै मैं कै छुरा सै, रस्ता चलना ना ठीक कुराह सै,<br>
    डाण थारा सर-वर पीर बुरा सै,  बीरा के मर्द बणावै सै ।।1।<br><br>
    <b>  नौटंकी :-<br></b>

    काटैंगे जिसा बोलिया, तनै हंस-हंस कै भर्म खो लिया,<br>
    जै मर्दां आला ब्योंत हो लिया, तै क्यूं ना कपड़े तार बगावै सै ।।2।<br><br>

    <b> फूलसिंह :-<br></b>

    प्यारा बण कै नहीं दगा दूं, तू सोवै तै आप जगा दूं,<br>
    क्यूकर कपड़े तार बगादूं, माली की नैं तेरे तै शर्म आवै सै ।।3।<br><br>

    <b>नौटंकी :-<br></b>

    यो पीरां का नहीं काम सै, गया भेली के पलट नाम सै,<br>
    जले तू असली मर्द जाम सै, क्यों पीरां कै दोष लगावै ।।4।<br><br>
   <b> फूलसिंह :-<br></b>

    क्यूकर बोझ उतरज्या सिर का, मैं पक्षी बणग्या बिन पर का,<br>
    सरवर पीर सै थारे घर का,  मेरे कुणबे का क्यूं नाश करावै सै ।।5।<br><br>



    <b> नौंटकी :-<br></b>

    क्यूं तू डंकै चढया ढोल कै, के लेगा मेरा जिगर छोल कै,<br>
    जले तू मीठा बोल-बोल कै,  दूर खड़ा क्यूं मुंह टरकावै सै ।।6।<br><br>
    <b> फूलसिंह :-<br></b>

    लखमीचन्द न्यूं का न्यूं सै,  तू इसी ऊत घरां की क्यूं सै,<br>
    आच्छा टरकाऊंगा मेरा मुंह सै,  भला तू क्यूं नाक चढावै सै ।।7।<br><br>

   <b> वार्ता :- इस बात का पता लगने पर नौंटकी ने फूलसिंह को गिरफतार करवा दिया, कहा कि फूलसिंह ने मालिन के साथ मिलकर मेरे साथ धोखा किया है । फूलसिंह को पकड कर जब राजा के सामने पेश करते हैं तो उसे फांसी की सजा का हुक्मह सुना दिया जाता है । उसके बाद कुछ दरबारियों ने कहा कि महाराज इसे दानव की भेंट चढा दिया जाये तो अच्छा  होगा, एक आदमी भी बच जायेगा, राजा इस बात से सहमत हो जाते हैं । जब फूलसिंह को दानव के सामने ले जाने लगते है तो वह कहता है कि मैं छत्री हॅूं मेरे को खाली हाथ दानव की भेंट मत चढाओ मैं लडकर मरना चाहता हूँ । फूलसिंह ने दानव के साथ युद्ध किया और दानव को मार गिराया । दानव के मरने से राजा की प्रतिज्ञा भी पूरी हो जाती है तो राजा फूलसिंह का विवाह नौंटकी के साथ कर देते हैं। अब फूलसिंह नौंटकी को लेकर मुलतान शहर से स्याालकोट आ जाता है और सभी खुशी से अपना जीवन व्यूतीत करने लगते हैं।</b><br><br>
   <center><b> (कथा समाप्त)</b></center>



</font>
</body>








</html>