<html>

<head>
    <meta charset="utf-8"/>

    <style>#D{text-decoration:none;
    color:White;
    position:fixed;
    bottom:0px;}</style>




</head>


<body bgcolor="#EBFFFF">



</body>

<b>वार्ता :— पूर्णमल राणी नूणादे को क्या कहता है।</b><br><br>

मौसी आगै बेटा-बेटी, जगह दास की हो सै,<br>
बेईमाने नै इश्क बतावै, बेल नाश की हों सैं ।। टेक ।।<br><br>

नौ दरवाजे चौगरदै, नित्य रहै अधारै तन कै,<br>
दस इन्द्री और पांच विषय, नित्य रहै आसरै मन कै,<br>
दुनिया के सब दृष्ट पदार्थ, दूर करो गिन-गिन कै,<br>
काम-क्रोध मद-लोभ तज, बस रहणा हरि भजन कै,<br>
जीव नै ब्रह्म का ज्ञान होणे से, ठीक आश्की हों सैं ।।1।।<br><br>
1
मात-पिता और बेटा-बेटी, जितने नेग व्यवहारी,<br>
श्री रामचन्द्र जी मर्याद बान्धगे, बरतै दुनिया सारी,<br>
चार वर्ण मनू जी नै बान्धे, उंच-नीच की बारी,<br>
जै नहीं मनू मर्याद बान्धते तै, कौण पुरूष कौण नारी,<br>
चेतन जीव ज्ञान के द्वारै, सनन्ध पास की हों सैं ।।2।।<br><br>

गुरू की सेवा ईश्वर भक्ति, ज्ञान की माला गल म्य,<br>
आच्छा सत्संग साधू की सेवा, दया राखणी दिल म्य,<br>
तत्व ज्ञान से दिल का दाग धो, ज्ञान गंग के जल म्य,<br>
लगा समाधि तुरिया पद की, आगा सूझै पल म्य,<br>
खींच कपाली दसवे द्वारै, जड़ै रोक सांस की हों सैं ।।3।।<br><br>

ॐ भूर्भुवः: स्व: महर लोक तक दिन गिन न्यारे-न्यारे,<br>
ब्रहमा विष्णु  शिवजी तक के कल्प भूलज्या सारे,<br>
जन तप सत मह लोको के बीच में जीव ब्रहमा के प्यारे,<br>
लखमीचन्द  चसै ज्ञान के दीपक जहां रवि शशि ना तारे,<br>
जो जीव ब्रहमा की करै एकता मोक्ष खास की हों सै ।।4।<br>





</html>