<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


    मैं क्यूँ भांजी मारूं थारे बन्धे प्रेम के पाले में,<br>
    थारे आपस के मा चलैं इसारे, ना भूंडी बणू बिचाले में ।।टेक।<br><br>

    और सहारा ना साथ इसा सै, कदे ना देख्या नाथ इसा सै,<br>
    बाबा जी का गात इसा सै जांणू गोभ फूट रही डाहले में ।।1।<br><br>

    इसी मत बठै भारी हो कै, घर कुणबे तै न्यारी हो कै,<br>
    चन्दकिरण तू कवारी हो कै पैर धरै मत चाले मैं ।।2।<br><br>

    देखती नहीं इज्जत का ढंग, लागगी करण इश्क का जंग,<br>
    के फायदा इस बाबा के संग, छोहरी जिन्दी गाले मैं ।।3।<br><br>

    लखमीचन्द कर्म कित सोग्या, बाबा तनै दीन दुनी तै खोग्या,<br>
    तेरा लिकड़णा मुश्किल होग्या, तू मकड़ी फंसगी जाले में ।।4।<br><br>


</font>
</body>








</html>