<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">



    <b>वार्ता :- दासी कहती है :-</b><br><br>

    कीचक होज्यगा नुक्सान हाथ मरोडै मतना ।। टेक ।<br><br>

    <b>द्रोपदी :-</b><br>

    तू भूखा फिरै सै  बहू का, आडै चालैगा गेड लहू का,<br>
    मैं सू काचा दूध गऊ का, रई घमोडै मतना  ।।1।<br><br>

    <b>कीचक :-</b><br>

    के कर लेगा सौण सौंणियां, एक बर हो लण दे जो बात होणियां<br>
    दासी, बणकै नाग पोणियां डसण नै दौडै़ मतना  ।।2।<br><br>

    <b>  द्रोपदी :-</b><br>

    मै लगरी सूं हरी सुमर में, तूं भररया जाणै कौण गुमर में,<br>
    मेरी आज्यागी जरब कमर में, आंगली तोडै मतना  ।।3।<br><br>
    <b> कीचक :-</b><br>

    दया ले लिए दूर खले की, तेरी घड़वा दूंगा टूम गले की,<br>
    मैं कहरा सूं बात भले की, चढै पाप कै, घोडै मतना ।।4।<br><br>

    <b> दासी :-</b><br>

    कहै लखमीचन्द घलज्यगा घी सा,<br>
    मेरा लिकड़ण नै हो रया जी सा,<br>
    मैं सू मुंह देखण का शीशा, ईंट तै फोडै मतना ।।5।<br><br>







</font>
</body>








</html>