<html>

<head>
    <meta charset="utf-8"/>
    <style> *{user-select:none;}

  </style>



</head>


<body bgcolor="#EBFFFF">

<font size="3px">


   <b> वार्ता:- अब मनसा सेठ की सेठानी चलते समय चन्द्रगुप्त से और क्या कहती है।</b><br><br>

    दयावती बाहण के आगै, घणी सफाई मतन्या करिये,<br>
    गैरा की तरियां राख्यां हो तै, मेरी बुराई मतन्या करिये ।। टेक ।।<br><br>

    बात कोए अनसहणी हो तै, पेट के म्हा ना रहणी हो तै,<br>
    जै सारी खोलकै कहणी हो तै, फेर भेद छुपाई मतन्या करिये ।।1।।<br><br>

    मै के भेज्या चाहूं इस धाम तै, उड़ै भी शर्म आवै सै गाम तै,<br>
    जै चालज्या काम तेरे नाम तै, फेर बुरी लिखाई मतन्या करिये ।।2।।<br><br>

    थारे मां-बेटे की याद भूल कै, लाड करया दिल नै बांध भूल कै,<br>
    रे! इस घर की मर्याद भूल कै, लोग हंसाई मतन्या करिये ।।3।।<br><br>

    लख्मीचन्द छन्द धर दे तै, मेरे जै परमार्थ मै सिर दे तै,<br>
    यो राम भलां तेरा कर दे तै, मां की आई मतन्या करिये ।।4।।<br><br>




</font>
</body>








</html>